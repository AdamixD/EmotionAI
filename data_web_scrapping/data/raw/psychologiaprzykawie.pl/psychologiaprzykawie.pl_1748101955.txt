PARTNER DOSKONAŁY? - ARTYKUŁ SPRÓBUJĘ ZAPOMNIEĆ Zdrada.
Proces wybaczania Zosia: piękna, wysoka, szczupła blondynka.
Już po trzydziestce.
Małe dziecko w domu, po urlopie macierzyńskim wraca do pracy.
I w tym właśnie momencie dowiaduje się, że jej mąż zdradzą ją… od lat, czyli w zasadzie od ślubu.
To nie jeden romans, ale całe ich mnóstwo, przelotnych obcych kobiet w jego życiu i łóżku.
Świat się wali.
Życie, które wydawało się udane, przestaje istnieć w jednej sekundzie.
Zosia wyprowadza się z córeczką do swoich rodziców.
Próbuje się pozbierać.
Zaczęłyśmy od zdrady, bo ta chyba boli w związku najbardziej.
Albo odwrotnie: od wierności, a „z wiernością jest dokładnie jak ze zdrowiem.
Póki jest, to nie cenimy go za bardzo - pisze prof.
Wojciszke w „Alfabecie miłości.
A jak reagujemy na zdradę?
Okazuje się, że w przypadku zdrady kobiety są zazdrosne o uczucia, silniej reagują na zdradę emocjonalną, a mężczyźni o seks.
I jest to zjawisko uniwersalne, występuje w kilkunastu, bardzo zróżnicowanych kulturach.
SPRÓBUJĘ WYBACZYĆ „Jak zaufać partnerowi, który zdradzał? - to pytanie, które zadajecie nam wielokrotnie, to pytanie, które na naszej drodze zawodowej padało wiele razy z ust kobiet, które zostały zranione.
Wybaczanie to proces.
Co dzieję się z Zosi?
Kłębowisko myśli, poczucia winy, gniewu, złości pomieszanej z żalem i rozpaczą.
Oczywiście, że w takiej sytuacji emocje przeważają nad racjonalnym myśleniem!
I to silne, negatywne.
I nie ma w tym nic dziwnego.
Osoba skrzywdzona nie może uciekać przed emocjami, nie może się ich wstydzić.
Ma prawo być zła, wściekła, ma prawo w tym momencie nienawidzić.
Doznała krzywdy, została upokorzona...
O ile damy sobie przyzwolenie na pojawienie się emocji, po czasie, gdy one ucichną, do głosu będzie mógł dojść rozsądek.
Są badania, które pokazują, że kobiety były bardziej skłonne wybaczyć zdradę po fakcie, niż im się wydawało przed zdradą.
Czy należy do nich Zosia?
Wiele kobiet jest gotowa ratować związek, mimo, że wydawało się im, że zdrada jest nie do wybaczenia.
Badacze tłumaczą to tym, że przeszłość jest dla nas mniej warta od przyszłości, a poza tym dostrzegamy komplikacje naszego życia, wspólne mieszkanie, kredyt w banku, małe dzieci, znajomych itd.
Zanim coś zrobimy lub powiemy, pamiętajmy, że odruchowe, nieprzemyślane, natychmiastowe reakcje zwykle są bardziej destrukcyjne.
Nie podejmujmy żadnych decyzji w silnych emocjach.
SPRÓBUJĘ ZAPOMNIEĆ „Wybaczyłam, ale nie potrafię przestać myśleć.
To koszmar, który nie pozwala mi żyć.
Wciąż widzę go objęciach tamtej.
Jestem wściekła, zła, już sama nie wiem na kogo?
Czujność zamieniłam na obsesję kontrolowania.
To jest obłęd.
Taki jest ciąg dalszy rozmowy z kobietami, które wybaczyły, ale… I tu pojawi się kolejna strona procesu wybaczania – próba zapomnienia.
Czy umiem dalej żyć z osobą, która mnie zraniła, czy potrafię nie wracać, nie rozdrapywać, nie wypominać?
Nie jest to łatwe.
Decyzja należy do osoby skrzywdzonej.
Jak wybaczyć i zapomnieć lat kłamstw, oszustw, zdrad?
Nie wiemy, czy to możliwe i ile czasu może zająć?
Jak duże jest zranienie Zosi?
Ludzie są różni, mają różny próg pobudzenia, mówimy np. o niektórych potocznie, że mają „grubą skórę.
A są tacy, którzy podnosić się będą z tego długo.
Będą się czuli ofiarą i może tak być latami.
Ale nie musi.
Mówi się, że niezbędne do wybaczenia jest próba zrozumienia zachowania, empatia, co nie znaczy absolutnie, że należy to zachowanie zaaprobować i usprawiedliwić.
OCZEKUJĘ ZADOŚĆUCZYNIENIA Znamy wiele kobiet, które wybaczyły i po latach nie żałują tej decyzji.
Paradoksalnie zdrada umocniła ich związek.
Mąż widząc, ile mógł stracić, przez kolejne lata spłacał dług za ofiarowane mu wybaczenie i obdarzenie ponownie zaufaniem.
Robił wszystko, by odpłacić wyrządzone krzywdy.
Ale to jest właśnie trzecia i niezwykle ważna - niezależna od osoby zdradzanej - strona przebaczenia.
Jest wiele kobiet, które wybaczają i wciąż uparcie wierzą, po jednej, drugiej, trzeciej i kolejnej krzywdzie im wyrządzonej, że w końcu partner się zmieni. „Wczoraj mnie wyzwał.
Ale już dzisiaj było dobrze.
Wybaczenie powinno nieść ze sobą zadośćuczynienie.
Osoba, która skrzywdziła, zdradziła winna wyciągnąć wnioski i ponieść konsekwencje.
Niestety często akt wybaczenia daje przyzwolenie na kolejną krzywdę. „Skoro raz wybaczyła, wybaczy po raz kolejny, a potem następny.
W takich sytuacjach pomoc osób trzecich – bliskich, psychologa jest konieczna, by spojrzeć rozsądnie na sytuację i siebie jako człowieka, który zasługuje na szacunek.
Zdrada to nie jedyny powód problemów w związku – o innych powodach i o tym, czy zawsze należy wybaczać - pisałyśmy już w „Granicach miłości - zerknijcie.
Dla niektórych pocieszającym będzie fakt, że wygląda na to, że według badań jesteśmy w stanie więcej wybaczyć bliskiej osobie niż innym.
Holendrzy pokazywali badanym historie, w których bohaterom trzeba było wybaczać.
Proszono badanych o deklarację, czy wybaczyliby, czy nie.
Niektórym wyświetlano w trakcie historii podprogrowo imię partnera (badani nie byli tego świadomi, ale aktywizowało to postać partnera).
Okazało się, że tym badanym było łatwiej wybaczać.
Bliskim jesteśmy w stanie wybaczyć więcej.
Współczujemy Zosi w dwójnasób, tego co ją spotkało, ale i konieczności podjęcia decyzji.
Joanna Kotarska współautorka bloga Psychologia przy kawie Jeżeli przeżywasz trudne chwile, nie możesz poradzić sobie z tłumionymi uczuciami, targają Tobą emocje - pomożemy CI.
O ile chcesz skorzystać z naszej wiedzy i doświadczenia, zapraszamy na porady on line.
Wielu osobom pomogłyśmy, pomożemy i Tobie :) Możemy pomóc Ci inaczej patrzeć na świat... bo przecież wszystko zaczyna się w naszej głowie!
