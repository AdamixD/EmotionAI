Nie tylko w kontekście rewolucji muzycznej, której Dylan stał twarzą, ale i przemian społecznych, Kryzysu Kubańskiego i czasów mocnej niepewności amerykańskiego społeczeństwa.
Reżyser znakomicie rysuje te konteksty osadzając w nich młodego muzyka z Minnesoty, który wraz ze swoją gitarą, harmonijką i piosenkami rozkochał w sobie najpierw Nowy Jork, a następnie całą Amerykę stając się głosem młodego, spragnionego zmian pokolenia.
Kompletnie nieznany w odróżnieniu od kilku innych znanych biopiców muzycznych z ostatnich lat nie próbuje być również płaską, cukierkową laurką dla swojego bohatera.
Co godne pochwały Mangold z Chamaletem nie ukrywają szorstkości kreatywnego geniuszu Boba Dylana, którego nieczułość na ludzi mu bliskich często stoi w ostrym kontraście do człowieczeństwa w jego piosenkach.
Rysują nam jego portret jako świetnego muzyka i potrafiącego wczuć się w nastroje społeczne tekściarza.
Mimo zarysowania pewnych kontekstów Mangold wydaje się mniej zainteresowany miejscem muzyka w naszej zbiorowej historii, dużo bardziej skupiając się na Dylanie jako na tej zagadkowej, enigmatycznej jednostce widzianej oczami każdej drugoplanowej postaci.
W tym sensie tytuł filmu wydaje się nie tylko trafiony, ale również doskonale odzwierciedla pewne wrażenie, które pozostało we mnie po seansie a które mocno wyróżnia Kompletnie nieznanego na tle innych podobnych mu filmów.
Ten odważny krok Mangolda na skupieniu się przede wszystkim na Dylanie jako na niewyjaśnionej tajemnicy czy nierozwiązywalnej zagadce działa doskonale. „Jest dwieście osób w tym pokoju i każda z nich chce, żebym był kimś innym.
Powinni się zamknąć i pozwolić mi być. „Być kim ? – pyta Dylana jego przyszły menedżer trasy Bob Neuwirth. „Kimkolwiek nie chcą, żebym był – odpowiada Dylan….
Jednym z moich większych problemów, oprócz pewnej schematyczności, formalnego bezpieczeństwa i wkradającej się gdzieniegdzie scenariuszowej nudy typowej dla tego typu kina, jest – co zabrzmi kuriozalnie w kontekście o kim jest ten film – stanowczo zbyt dużo muzyki.
Nie żebym był jakimś antyfanem, bo raczej nie mam sprecyzowanego zdania, ale po prostu tych piosenek było zwyczajnie zbyt dużo, a co gorsza, po pewnym czasie dla mojego upośledzonego ucha wszystkie zaczynały brzmieć tak samo.
To chyba jego najlepsza obok Paula Atrydy w „ Diunie rola od czasów „ Tamte dni, tamte noce „.
Cudowna rola zagrana z taką gracją i naturalnością, z jaką potrafi grać niewielu oprócz niego.
Jego Seeger jest najmocniej, o ile nie jedynym bijącym sercem filmu i jednym z ciekawszych kontrapunktów dla nieco niedostępnego emocjonalnie Dylana.
To on jest tym, który pierwszy dostrzega drzemiącą w nim i w jego utworach siłę i to on jest również tym, który do samego końca próbuje rozpaczliwie sprowadzić go z powrotem na Ziemię, gdy jego głowa zaczyna dotykać chmur.
Z kolei Boyd Holbrook w niewielkiej, ale jakże wyrazistej rólce jako legendarny Jonny Cash, to czysto ZŁOTO!
Oglądałem go i miałem w głowie „weźcie zróbcie film o tym gościu, a nie tym zadufanym w sobie mruku z harmoniką.
Rola obu nie sprowadzała się do niczego poza funkcjonowaniu jako dwie strony tej samej monety uczuciowego życia Dylana.
Skłamałbym mówiąc, że specjalnie polubiłem któregokolwiek z tych Dylanów, ale minął bym się również z prawdą mówiąc, że choć jeden z nich nie wydał mi się interesujący.
A tu już spory sukces Jamesa Mangolda, naprawdę spory…
