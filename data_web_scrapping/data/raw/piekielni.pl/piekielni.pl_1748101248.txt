A propos historii o pani sprzątającej która bardzo chętnie opowiada o swoich klientach.
Kiedy zaczęłam pracę w firmie sprzątającej nie uważałam, że tajemnica jest tak ważna w tym zawodzie.
Teraz wiem, że niedotrzymanie tajemnicy może być szkodliwe.
Nie tylko jeśli chodzi o ploteczki w stylu A ta Kowalska to ma syf w domu, czy nawet osobiste problemy pracodawców jak np. nadużycie alkoholu czy problemy rodzinne.
Podam parę przykładów z jakimi się spotkałam: Przykład pierwszy.
Pani sprząta biuro rachunkowe, przypadkiem na jednym z biurek znajduje otwarty dokument dotyczący innego swojego pracodawcy, oraz osób znajomych.
Są to rozliczenia podatkowe i dokumenty dotyczące czasem prywatnych spraw np. rozwód czy separacja.
Gdyby ta pani miała złą wolę mogłaby tą wiedzą komuś zaszkodzić.
Pani sprząta sklep, gdzie na widoku są różne dokumenty, faktury, cenniki, zamówienia, również oferty dotyczące przetargów.
Tu też, gdyby pani chciała, mogłaby sklepowi zaszkodzić, np. wyjawiając konkurencji ceny jakie sklep oferuje w danym przetargu, czy jakie marże czy rabaty dla stałych klientów ma dany sklep.
Przykład , dotyczący mnie.
Wspomniałam w jednej historii o parze prowadzącej razem dwa miejsca typu bed&breakfast.
Niestety rozeszli się, co komplikuje pracę nam, jako firmie.
O ile wcześniej naprzemiennie sprzątałyśmy z inną panią oba przybytki, teraz każdy został przydzielony jednej z nas.
Wiadomo, żona nie chce by przychodziła sprzątać pani która sprząta u męża.
Mąż o ile do mnie ma zaufanie, drugiej pani sprzątającej nie ufa.
O ile ja nie lubię ploteczek, ona ma w zwyczaju paplać i trzyma stronę żony.
Sytuacja jest dziwna, staram się nie trzymać żadnej ze stron, ucinam krótko gdy któreś porusza temat eks małżonka/małżonki.
Zdaję sobie sprawę że mogę zaszkodzić obu stronom, jemu wyjawiając żonie jak idą interesy męża, i odwrotnie.
Jeśli przy nim poruszę temat jej przybytku i jak jej się wiedzie, może tego użyć przeciw niej.
Na szczęście ograniczam się do wykonywania moich obowiązków, zachowując dyskrecję.
Musiałam upomnieć starszą stażem koleżankę gdy rozmawiając z właścicielem nowego bed & breakfast podała dane innego bed & breakfast w okolicy, który również sprzątamy.
Podała nazwisko właściciela, ile ma przybytków tego rodzaju i wyjawiła szczegóły co do wystroju i urządzenia każdego z nich.
Może to ja przesadzam, ale nie chciałabym by ktoś wyjawiał szczegóły na temat moich prywatnych spraw czy mojej pracy.
Wydaje mi się, że nie zdajemy sobie sprawy, że informacja może być bronią w zależności od tego jak jej użyjemy. firma sprzątająca
