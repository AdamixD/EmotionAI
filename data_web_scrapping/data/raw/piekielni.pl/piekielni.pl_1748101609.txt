Historia Xynthii przypomniała mi, jak będąc młodym dziewczęciem kupowałam czasopisma typu Filipinka czy Dziewczyna, ponieważ często trafiały się w nich gratisy - błyszczyki, torebki i takie tam.
Kiedyś koleżanka dała mi znać, że do któregoś tytułu dodają pięknie pachnący krem do rąk.
Poleciałam do pobliskiego sklepu (zwanego szumnie Delikatesami), ale wskazane czasopismo było bez kremu i bez folii (gratisy najczęściej były zapakowane razem z gazetą w foliowe opakowanie).
Gdy zapytałam o to ekspedientkę, odpowiedziała, że przecież nigdzie nie jest napisane, że tu ma być jakiś dodatek.
Dopiero w kiosku obok dostałam czasopismo z gratisem.
Z ciekawości zaczęłam sprawdzać i szybko odkryłam, że jeśli na okładce nie było informacji o dodanym prezencie, to czasopisma trafiały na sklepową półkę bez niego. gratis promocja
