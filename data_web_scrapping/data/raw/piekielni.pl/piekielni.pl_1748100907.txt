Podczas głębokiej komuny istniała instytucja obowiązkowych praktyk robotniczych dla świeżo przyjętych studentów, SPR-ami też zwanych.
Odbywały się w miesiącach letnich, zaraz po maturze.
Ten pożyteczny skądinąd pomysł polegał na wysyłaniu przyszłych inteligentów do matecznika klasy robotniczej i chłopskiej, czyli do fabryk i na pola.
Niech się nauczą życia.
Moi rozsądniejsi znajomi załatwiali ten obywatelski obowiązek pół basem, no całą litrówką czasami, wręczaną w zamian za podpis znajomego sołtysa, że odbyli u niego kampanię żniwną.
Ja byłem bardziej ambitny.
Przeczuwając, że system się rypnie, chciałem doświadczyć tego, choćby po to, by zdobyć opowieści do opowiadania wnukom, które by w lepszych czasach już żyły.
Poszperałem w spisie telefonów (czasy bez Panoramy Firm czy innych internetów to były) i wynalazłem najbardziej robotniczy zakład w okolicy.
Fabryka Drutu i Wyrobów z Drutu - tak tajemniczo się to zwało.
A więc pracowałem przy metalowych drutach, lecz w stolarni, na stanowisku... dekarza.
Czyli takiego chłopaka od dachów naprawiania.
A teraz garść diabelności: .
Miałem wtedy lat.
Nie odbyłem żadnego przeszkolenia.
Od pierwszego dnia włazić miałem na dachy by wyrywać z nich krzaczki, szklane dachy hal produkcyjnych korzeniami rozrywające.
Żadnego zabezpieczenia, linek, towarzystwa doświadczonych pracowników, nic.
Właź i już. .
Drabinki na te dachy prowadzące od wielu lat nie były konserwowane.
Czasami w połowie drogi na dach własnym ciężarem wyczuwałem ich chyboczące się, czyli wyrwane umocowanie w najwyższym punkcie.
Uczyło to człowieka wchodzić z dużym wyczuciem i poczuciem lekkości bytu: urwie się, czy nie? .
Pracowałem na tej stolarni, wybudowanej jeszcze za Niemca (Górny Śląsk to był), o kilkusetmetrowej powierzchni.
Miodek zapachowy: świeżo ścięte i heblowane świerki, sosny, buki.
Ale zaraz obok czyhało piekło, dosłowne.
Otóż podstawowa działalność zakładu polegała na wyciąganiu i czyszczeniu drutów stalowych. (Z nieznanych mi powodów przeważnie były zardzewiałe, może po kilkuletnim leżeniu w krzakach na deszczu.) Na jaki pomysł wpadli towarzysze już kilkadziesiąt lat wcześniej?
Tak - kwasem siarkowym go potraktować.
Zamknięty obieg produkcyjny by zbyt wiele kosztował, więc załatwiało się to otwartymi kadziami, pełnymi tego kwasu.
Ręcznie wykopanymi, z nierównymi szalunkami.
Nad którymi czuwali przeżarci oparami kwasu robotnicy, którzy ręcznie prawie (suwnicami lub takimi maksi-widłami) zwoje drutu do kadzi zanurzali.
Bez środków ochrony dróg oddechowych.
Bez specjalnych kombinezonów.
W walonkach (takie gumiaki z pseudofutrem).
Nie tylko ich odzież była tym piekielnym kwasem przeżarta.
Także ich krtanie, twarze i umysły.
Zachowywali się jak zombi.
Mówić wiele nie mówili, gdyż po kilku miesiącach wyżarte struny głosowe pozwalały im na wydawanie chrząknięć.
Chakra kruwa szachmachłbym co chraaa. można było tylko od nich usłyszeć.
Na szczęście od tego siarkowego piekła miałem dosyć daleko: ze czterdzieści metrów.
Gdy się do kadzi już musiałem zbliżyć, jakiś gont do innej hali przenosząc, kilkanaście metrów przedtem zaczerpywałem powietrza, i jak nurek na bezdechu, sążnistym krokiem przez opary sadziłem, by z nich wychynąć w budynku maszynowni. .
Jako lingwista in spe, po kilku dniach charkoty stałych pracowników coraz częściej udawało mi się przetłumaczyć na mowę rodzimą.
Po wkupieniu się (tak zwane frycowe, ćwiartką załatwione), zacząłem się rozpytywać o te zasady BHP, środki zabezpieczenia i wpływ maksymalnych stężeń na ciało i ducha kolegów.
Po wielu latach byli oni oni chodzącymi trupami i jako tacy, niewiele z nich można było wydusić.
Masek ochronnych nigdy nie było.
Jedynym ekwiwalentem za szkodliwe warunki pracy i jedynym medycznym zabezpieczeniem przed miazmatami było ... mleko.
Tak, mieli codziennie pić dodatkowe pół litra mleka, które jakoś tam wapń uzupełniało.
Przynajmniej im tak lekarz zakładowy ustalił i oznajmił. .
Przypominam czasy: komuna, lata .
Po miesiącu przychodzenia na szóstą rano do piekła i pilnowania dachów nad buchającymi siarką kotłami otrzymałem...
No ile mogłem dostać zapłaty, szanowny czytelniku?
W dolarach, by było łatwiej te przeddenominacyjne złotówkowe kwoty porównać.
Antypsuj Dostałem za to dolary.
Może cztery i pół baksa, zależnie od kursu u konika.
Moja miesięczna zapłata dla praktykanta.
