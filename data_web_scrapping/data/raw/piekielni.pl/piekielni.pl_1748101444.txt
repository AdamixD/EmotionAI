O tym jak to prawdą okazało się stwierdzenie, że nie samo kupienie a właśnie wykańczanie mieszkania może człowieka wykończyć.
X kupił mieszkanie.
Jako że co prawda mniej-więcej wiedział co chce mieć w środku i co mu się podoba ale nie chciał zrobić z wnętrza cyrku postanowił wybrać firmę oferującą wykończenia pod klucz.
Sprawdził kilka ofert aż stanęło na firmie HOME MamyTO! pod klucz z Warszawy.
Umowa podpisana, zakres wybrany, ale niestety z winy dewelopera wejście na obiekt opóźniło się kilka miesięcy.
W końcu jednak klucze odebrane, specjalista z firmy wraz z właścicielem mieszkania robią pomiary.
I tu niespodzianka, mimo że umowa podpisana kilka miesięcy temu to teraz X zostaje poinformowany że chyba będzie trzeba zmienić cenę usługi bo ceny się zmieniły.
Mimo to, jednak aneks nie zostaje przesłany a temat jakby zniknął.
Trwa więc dalej proces projektowania i ustalania (już pod uzyskane pomiary) co i jak ma w mieszkaniu wyglądać.
Specjalistka nie umiała zająć się poprawnie żadnym etapem projektu, a co więcej, niemal co tydzień nie była dostępna w pracy bo pogrzeb, bo ślub, bo szpital, bo dziecko, bo majówka, bo Wielkanoc.
Najwyraźniej była niezastąpiona bo pod jej nieobecność nikt inny nie mógł się projektem X zająć.
Dzięki temu braku ogarnięcia proces projektowania rozciągnął się do trzech miesięcy aż dotarł do momentu spisywania kosztorysu.
Co to była za bomba...
Produkty liczone podwójnie, braki, błędy jeden na drugim.
Efektem tego była finalna kwota zawyżona o kilkanaście tysięcy.
Na wskazane dokładnie miejsca gdzie coś nie gra i przeliczenie wszystkiego ręcznie przez klienta specjalistka wzruszyła ramionami tłumacząc że tak się u nich robi.
Już na tym etapie X był w trakcie analizowania umowy po raz kolejny, bo kto by chciał powierzać dalsze działania firmie która tak leci w balona.
I nagle pyk - na wierzch wypłynął znów temat aneksu.
Ale jak ci się drogi kliencie nie podoba to spoko, możesz zerwać umowę, tylko zaliczka w kwocie kilkudziesięciu tysięcy zostaje w firmie bo tak stoi w którymś punkcie umowy jak klient zerwie umowę.
Nie no, tak to się bawić nie będziemy.
Konsultacja z adwokatem, radcą, innym prawnikiem.
Jak byk wychodzi że HOME MamyTO! pod klucz nie mogą zmusić klienta do zerwania umowy i niekorzystnego dysponowania środkami co usilnie próbowali robić.
Ale Firma wciąż swoje: pandemia, wojna, inflacja, zerwijcie umowę jak nie chcecie więcej płacić.
X wyjaśnił więc Firmie, że żaden z tych czynników nie miał wpływu na podpisanie umowy bo pandemia trwała w najlepsze już od paru lat przed podpisaniem papierów tak samo jak inflacja, a wojna wybuchła rok wcześniej.
Na takie dictum Firma dalej jak zacięta płyta wysyłała maile z treścią kopiowaną z artykułu o tym jak to są pokrzywdzeni i im się to nie opłaca.
Doszli do tego wniosku miesiące po rozpoczęciu jakichkolwiek prac, a nie był to ich pierwszy projekt jakim się zajmowali.
X wysyłał pisma tłumaczące jak krowie na rowie czemu nie mogą działać tak jak to próbują robić, paragrafy itd.
Doszło nawet do wysłania wezwania do kontynuowania prac (bo umowa wciąż obowiązywała, jednak na etapie projektowania Wykonawcy nie obowiązywały żadne terminy i mogli to sobie ciągnąć w nieskończoność).
Cała farsa trwała kilka miesięcy (w trakcie których można było spokojnie mieszkanie wykończyć i się wprowadzić).
Firma HOME MamyTO! pod klucz pokazała się jak widać od najlepszej strony.
PS Tak, X miał świadomość różnicy między zaliczką a zadatkiem, ale umowa była skonstruowana tak, że jej zwrot w przypadku zerwania przez klienta był niemożliwy.
Pamiętajcie, to nie klient chciał zerwać umowę, tylko wykonawca, a klienta chciał obciążyć kosztami. wykończenia wnętrz
