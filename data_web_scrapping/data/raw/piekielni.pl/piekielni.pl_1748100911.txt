Tata sprzedaje samochód. stoją na podwórku, dwoma się jeździ, a ten jeden się marnuje.
Sprzedaż to niby rzecz powszechna, ale współczuję każdemu, kto się na tak ekstremalne posunięcie decyduje.
Wymaga ono dość dużej odwagi i uodpornienia na wszelakie przejawy debilizmu, pomieszanego ze zwykłą ludzką złośliwością.
Żeby przypadkiem potencjalnemu klientowi nie zrobić krzywdy, trzeba mieć naprawdę mocne nerwy.
Ewentualnie siekierę albo karabin.
Na wszelki wypadek.
Na początku może opiszę w skrócie ten samochód, coby potem wątpliwości i niedomówień odnośnie jego istnienia nie było.
Otóż muszę wspomnieć, że tata jest pierwszym właścicielem owego pojazdu.
Kupił go w salonie i od tego czasu o niego dba.
Samochód jest cackany, garażowany, odkurzany, czyszczony, myty, woskowany.
Cud, miód i benzyna.
Dokładniej benzyna i instalacja LPG założona w październiku.
Nie będę okłamywać, że stan idealny, bo po kilku latach użytkowania przecież taki nie będzie.
Ale regularnie leczy go z urazów wszelakich autoryzowany serwis.
Zresztą, wszystkie wady i uszczerbki na zdrowiu (a jest ich niewiele i w sumie nie są istotne) opisane są w ogłoszeniu na stronie.
Do tej pory myślałam, że ludzie posiedli umiejętność czytania...
Jakże się myliłam...
Oh, jakże się myliłam...
Telefon pierwszy: Paaaanie, paaanie, a dzie to je?
Bo ja by przyjechał, ale ja nie wiem dzie to je? - w ogłoszeniu wyraźnie napisana miejscowość, dla pewności trzy razy.
A to ja nie wiem, dzie to je, to ja nie przyjadę.
Telefon drugi: Dzień dobry. (...) Samochód mi się podoba, czy jest możliwość obejrzenia go?
W porządku, przyjadę dzisiaj tak przed .
Niby wszystko w porządku, ale tu jest ten haczyk.
Ani przed ani po nikt się nie zjawił, nikt nie zadzwonił, że nie przyjedzie.
Gdyby była to jednorazowa sytuacja to da się to znieść.
Widocznie ktoś uznał to za świetną zabawę, ponieważ takich telefonów było kilka.
Czyli kilka dni siedzenia w domu i czekania na potencjalnych klientów.
Telefon trzeci: Po upewnieniu się, że ktoś sobie znowu jaj nie robi, tata umówił się na obejrzenie samochodu.
Przyjechały osoby: jeden widać bardzo napalony na kupno, drugi był mechanikiem, trzeci do towarzystwa i jeszcze była z nimi dziewczyna, która chyba zajęłaby całą tylną kanapę w samochodzie.
Tleniony blond, na twarzy tyle cementu, ile ja przez całe życie nie zużyję, do tego sukienka, która wyglądała jak siatka na baleron.
Nie oceniam po pozorach, ale tutaj ewidentnie było widać, że z zakupu nici.
Zobaczyli samochód, widocznie zdziwieni, że on tak wygląda (jakby w ogłoszeniu zdjęć nie było...).
Spodziewali się pewnie rydwanu napędzanego przez gazele z bateriami Duracel.
Podeszli do samochodu i zaczęli badać zawieszenie.
Jeden oparł się na masce i używając swojej siły zaczął bujać samochodem.
Potem mechanik kazał (!) otworzyć maskę.
Cóż, po jego wypowiedziach doszłam do wniosku, że ja mam chyba większą wiedzę na temat samochodów, niż on sam.
Potem wziął ŚRUBOKRĘT i zaczął coś SKROBAĆ PO LAKIERZE.
Gdyby tylko wzrok mógł zabijać...
Wtedy nie tylko śrubokręt byłby połamany.
Następnie wyżej wspomniana dziewoja zaczęła okupować tylną kanapę.
Stwierdziła wielce obrażonym tonem, że trochę mało miejsca.
Miałam powiedzieć, że skoro wygląda tak, jakby na jej kostium kąpielowy przeznaczono całą plandekę z żuka, to niech lepiej sobie dokupi przyczepkę do przewozu zwierząt i na niej jeździ. - A kolega ma taki sam model samochodu.
Tylko, że koni mechanicznych ma o połowę mniej.
Mógłby mi pan to wytłumaczyć?
Tatuś jak to tatuś, wygadany trochę jest. - Trzeba było zapytać kolegę czym je karmił, bo widocznie mu zdechły.
Cóż, wiadomo było, że samochodu im nie sprzedamy.
Ale skoro tak bardzo chcą jazdę próbną, to nie ma przeciwwskazań.
Za kierownicę usiadł mechanik, miejsce pasażera zajął mój tata, dwóch panów siadło na tylną kanapę, a dziewoja zajęła ławkę przed moim domem, bo w samochodzie nie było miejsca, gdyż nie zmieściłaby się do bagażnika.
Po odpaleniu samochodu głosem wielkiego znawcy motoryzacji wykrzyknęła, że coś szumi!
Coś szumi, bo jakoś nie słyszałam o samochodach, których w ogóle nie słychać...
Dalszą część znam z opowieści taty...
Pan mechanik pokazując swoje umiejętności podczas jazdy próbnej, udowodnił jak wielkim jest kierowcą.
Podczas odcinka o długości 500m auto zgasło mu razy.
Jednak najlepsze przed nami!
Panowie po skończeniu obserwacji zaproponowali oszałamiającą cenę!
Aż % z tego ile auto jest warte (wyceniane przez fachowca).
Pewnie myśleli, że rzucimy im się do stóp ze łzami w oczach.
Jakież było ich zdziwienie, gdy nie przyjęliśmy ich oferty...
Oh, my niewdzięcznicy!
