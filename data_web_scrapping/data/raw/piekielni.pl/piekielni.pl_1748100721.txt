Tym razem będzie coś o sprawach męsko-damskich.
Jak wiadomo, istnieje na naszym świecie grono mężczyzn kategorii wszystko mi wolno.
Ostatnio zaczęłam mieć z takimi do czynienia.
W swojej pracy natykam się na różnych ludzi, jedni zagadują, inni się dziwią, że kobieta jest kurierem, jednak nigdy dotąd nie spotkały mnie żadne nieprzyjemności związane z moją płcią.
Nie mam nic przeciwko budowlańcom/drogowcom, którzy do mnie machają jak jadę i zagadują typu: Możemy się z panią zabrać?
Jestem otwartym człowiekiem, nie jestem zatwardziałą feministką, nie obrażają mnie dwuznaczne teksty, z każdym porozmawiam i uśmiechnę się.
Ale wszystko ma swoje granice.
Miałam w zeszłym tygodniu przesyłkę do adresata u którego bywam kilka razy w miesiącu.
Paczkę zawsze odbiera jego mama.
Tym razem w drzwiach stanął jego ojciec.
Dom jednorodzinny, normalni ludzie.
Pan mnie zobaczył i go zamurowało.
Zaczął zagadywać, że pierwszy raz widzi kobietę kurierkę itp.
Trzymając karton oburącz wyprostowałam ręce aby klient mógł go wziąć.
Owszem, wziął, nakrywając swoją dłonią moją.
Zrobiło mi się niezręcznie, więc wycofałam się puszczając paczkę.
Pan wręczył mi banknoty i zadaje pytanie: Pan: Mogę panią przytulić?
Ja: No, nie bardzo! - Wymuszony uśmiech i krok w tył.
Pan robi krok w przód i zakleszcza mnie w objęciu.
Na koniec całuje mnie w policzek.
Uśmiecha się przy tym łobuzersko.
Moje protesty zdały się na nic.
Na wychodnym życzy mi wesołych świąt i pyta czy mogę mu dać buziaka.
Kazałam mu nie przesadzać i wyszłam.
Dzień później byłam z paczką u klientki, u której również bywam dość często.
Również pierwszy raz otworzył mi pan, delikatnie mówiąc, kompletnie pijany.
Pijany w sposób radosny.
Był dość rozmowny, chociaż z jego bełkotu niewiele mogłam zrozumieć.
Weszłam na pakę tylnymi drzwiami, aby znaleźć paczkę.
Chcąc nie chcąc musiałam się nachylić. (Nie mam paki na tyle wysokiej, aby swobodnie i prosto stanąć).
Nagle czuję dłonie chwytające za moje pośladki!
Obróciłam się ze złością, zeskoczyłam z samochodu i podniosłam głos.
Pan zanosił się ze śmiechu i ogólnie kontaktu z nim zero.
Jak to z pijanym.
Na koniec wybełkotał, że życzy mi szczęśliwego Nowego Roku i dużo seksu...
