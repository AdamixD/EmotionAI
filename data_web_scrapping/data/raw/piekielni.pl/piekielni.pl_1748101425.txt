Nie żyję pod kloszem i mam dosyć szeroki krąg różnorodnych znajomych... jednak nie znam ani jednej Grażyny tudzież Janusza.
Nie wspominając o Karinach i Sebach.
Nikt mnie nigdy nie namawiał do picia alkoholu (ze mną się nie napijesz), jeśli nie miałam na to ochoty.
Moja mama nigdy nie powiedziała mi żebym zjadła mięsko a zostawiła ziemniaczki.
Nigdy też nie słyszałam od ojca, że bez chleba to się nie najem.
Nikt mnie nie krytykował za złe oceny w szkole.
Kiedy, jako dwunastolatka miałam problem z moją klasą, rozwiązała go przemiła i empatyczna pani pedagog.
Nigdy nie miałam okazji poznać żadnej madki +, a co się z tym wiąże, jej bombelków.
Wszyscy posiadający dzieci z mojego otoczenia są fantastycznymi i świadomymi rodzicami a ich dzieci nie mają nic z bombelkowatości.
Staruszki w poczekalniach są przemiłe.
Chociaż moja rodzina jest ogromna, nikt nigdy nie kłócił się o spadek, a raczej pojawiały się dyskusje takie, jak: Nie nie, to lepiej weź ty, tobie się bardziej przydadzą te pieniądze.
Czasami zastanawiam się, czy żyję w tej samej rzeczywistości co Wy...
