Historia niedługa i denerwująca z cyklu Starzy Gniewni.
Czekałam dziś na przystanku w drodze od lekarza.
Wczesne popołudnie, zamierzałam jechać niezbyt uczęszczaną linią.
Autobus podjechał, podbiegła do niego dziewczyna mniej więcej mojej kurczęcej postury, wlokąc za sobą jakąś monstrualną i potwornie ciężką walizkę.
Że ciężką, to wiem, bo byłam jedyną osobą, która kwapiła się jej pomóc wtargać to bydlę do środka pojazdu.
Walizę ustawiłyśmy na podłodze obok właścicielki.
Niestety, przystanek dalej wsiadło sędziwe babsko, zdeterminowane zaliczyć w autobusie zadymę.
Babsko podeszło do Dziewczyny, która, przypominam, siedziała z brzegu, obok niej, od okna, było ostatnie wolne miejsce.
B Posuń się.
D (trochę zdziwiona, przesunęła kolana w bok, żeby stara mogła usiąść obok, przy oknie) Proszę.
B Posuń się, mówię.
D Ale proszę pani, ja tutaj mam walizkę, muszę ją trzymać, bo jest ciężka i się przewróci...
B (w zaskakująco gromki ryk) GÓWNO MNIE TO OBCHODZI, JA NIE BĘDĘ TAM WŁAZIŁA, RUSZ DUPĘ GÓWNIARO JEDNA, PADLINA ZASRANA! (duże nasycenie fekaliami i padlina pewnie by mnie rozbawiły, ale trafił mnie lekki szlag) Ja Pani jest głucha?
Koleżanka powiedziała, że musi trzymać walizkę.
Rusza się pani całkiem nieźle, spokojnie da pani radę usiąść obok.
Dziewczyna chyba mało odporna na stołeczne emerytki, bo wyglądała na bliską łez.
Ja A na komisariat chce się pani przejechać?
Babon rzucił mi spojrzenie, które utłukłoby bazyliszka na miejscu i wysiadł na najbliższym przystanku, sadząc pod nosem takie bluzgi, że ja, od dobrych paru lat śmigająca warszawską komunikacją miejską, wpadłam w lekki stupor.
A najzabawniejsze, że babsko awanturowało się tak o miejsce na (słownie: jeden) przystanek. komunikacja_miejska
