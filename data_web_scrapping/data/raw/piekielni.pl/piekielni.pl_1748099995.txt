Pewnego dnia zaspałem do pracy, no cóż każdemu może się zdarzyć.
Niestety nie miałem nic do jedzenia, a czasu na śniadaniowe zakupy również nie było za wiele.
W związku z tym, jako iż obecnie mieszkam w Krakowie, postanowiłem kupić sobie obwarzanka w jednej z małych budek, które znajdują się niemal na każdej ulicy w centrum miasta.
Tak więc wyszedłem z tramwaju i od razu skierowałem się do jednego z takich stoisk tuż obok przystanku.
Miałem nadzieje że kupno zajmie mi dosłownie sekundę gdyż bardzo mi się spieszyło.
Niestety po raz kolejny przeliczyłem się.
Sprzedawczynią okazała się dość wiekowa staruszka, w wielkich okularach czytająca gazetę.
Podszedłem i powiedziałem: - Dwa obwarzanki z serem proszę!
Następnie położyłem na ladzie monetę pięciozłotową i co chwila nerwowo zerkałem na zegarek w komórce.
Staruszka powoli wstała z polowego krzesełka poprawiła włosy, podłubała w nosie, a następnie zaczeła czyścic swoje klapki i paznokcie u stóp.
Po dłuższej chwili sięgnęła tą samą gołą ręką bez żadnej rękawiczki czy folii albo papierka i wzięła dwa obwarzanki. - Co pani robi?
Przecież powinna to pani w jakimś woreczku wziąć! - Odpowiedziałem, czując jak ogarnia mnie obrzydzenie. - Ty mi nie musisz mówić co ja mam robić!
Każdy by tylko woreczki chciał, a co wy myślicie że one mi się mnożą? - Krzyknęła, a ja mimo iż bardzo nie lubię jak ktoś do mnie mówi na Ty, starałem się zachować spokój mimo iż miałem coraz mniej czasu.
Kobieta w końcu nałożyła folie na rękę i powoli spakowała precle do woreczka jednorazowego.
Ja muszę sprawdzić bo ty możesz chcieć mnie oszukać! - Wykrzyczała i dopiero po dłuższej chwili łaskawie potwierdziła kwotę. - Tylko drobne mi daj! - Krzyknęła na koniec.
Wskazałem na miejsce gdzie leżała moja piątka, a staruszka zmarszczyła czoło i jeszcze głośniej krzyknęła: - Co ty mi dajesz?
Mówiłam drobne i tylko drobne!
Co może mam teraz liczyć znowu ile ci mam wydać?
Przychodzicie, zawracacie d...ę człowiekowi i tylko wymagania a co myślicie że ja wam będę rozmieniać?
Co ja bank jestem?
Chwili spokoju przy was nie mam!
Nie wydam ci, idź to rozmień!
W tej chwili nie wytrzymałem zabrałem swoje zł i zwyczajnie bez słowa odszedłem, z trudem opanowując się by nie powiedzieć czegoś niecenzuralnego.
Na szczęście po drugiej stronie ulicy była następna budka i tu już nie miałem najmniejszych problemów z zakupem precli.
A staruszka chyba nie zorientowała się że już ponad lat nie żyjemy w komunie, a czasy w których sprzedawca robił jakąkolwiek łaskę że sprzeda, miejmy nadzieję bezpowrotnie minęły.
