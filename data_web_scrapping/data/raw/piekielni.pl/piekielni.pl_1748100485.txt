Sytuacja miała miejsce w okresie przedświątecznym, kiedy gorączka zakupów osiąga apogeum.
Nie znoszę tego czasu w roku i zawsze staram się skompletować upominki z wyprzedzeniem.
Pech chciał, że musiałam iść do galerii handlowej.
W miarę szybko znalazłam upragniony prezent.
Wracając zauważyłam, że jest kusząca wyprzedaż w jednym z moich ulubionych sklepów, a skoro już tam byłam...
Wybrałam parę rzeczy, zmierzone, leżą ładnie, no to ciuchy w garść i ustawiłam się w pokaźnym kordonku do kasy.
Obsługiwała sama młodziutka dziewczyna, reszta pomagała klientom.
Ludzie w kolejce zaczęli coraz głośniej dawać upust zniecierpliwieniu obrażając coraz bledszą dziewczynę, która z nerwów nie była już w stanie umieścić karty w czytniku.
Zagotowało się we mnie i powiedziałam do dziewczyny: „Niech się pani uspokoi, mają czas, przyleźli, wydać pieniądze, poczekają.
Kolejka ucichła i nikt już nie powiedział nic ordynarnego.
Kolejna pani przyszła wesprzeć koleżankę na kasie i powiedziała do mnie odbierając kartę, że „chciałaby obsługiwać tylko takich klientów, a jej koleżanka nawet zdobyła się na uśmiech kasując towar facetowi, który minutę temu jeszcze wyzywał ją od leniów i nierobów.
