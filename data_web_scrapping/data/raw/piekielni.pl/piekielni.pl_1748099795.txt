Kolejna cudowna klientka na Allegro.
Otóż pani zakupiła u mnie jakiś czas temu sukienkę za oszałamiającą kwotę 6zł.
Zaraz po zakończeniu aukcji napisała, że bardzo jej przykro, ale wykosztowała się na przyjęcie urodzinowe syna i nie jest stanie zapłacić.
Pieniędzy z niej siłą nie wyduszę, doceniając fakt, że była łaskawa chociaż napisać, że rezygnuje, dałam jej tylko pouczenie.
Allegrowiczka znów licytuje u mnie parę rzeczy.
Myślę - ok, chyba chce zatrzeć złe wrażenie.
Wygrała kilka rzeczy, łącznie za ok. 50zł.
Otrzymałam maila niemal identycznej treści jak wcześniej, tylko tym razem chodziło o przyjęcie komunijne córeczki.
Napisałam już nieco ostrzejszego maila, tym razem zwracając się o zwrot prowizji, co skutkowało ostrzeżeniem od Allegro dla klientki.
Klientka przeprosiła raz jeszcze i zapomniałam o sprawie.
Przypomniałam sobie, gdy po raz kolejny zobaczyłam znajomy nick wśród licytujących.
Bez chwili namysłu wycofałam jej oferty, argumentując brakiem finalizacji poprzednich transakcji.
Natychmiast otrzymałam maila od klientki, w którym wyrażała wielkie oburzenie z powodu mojego postępowania.
Odpisałam więc: - A czy jest pani pewna, że tym razem będzie w stanie zapłacić? - Oczywiście, mam pieniądze, na pewno zapłacę!
Złożyła więc oferty ponownie i znów wygrała aukcję za ok. 50zł.
I dostaję maila: Przepraszam, ale musiałam ostatnio zapłacić synowi za wycieczką szkolną i nie mogę zapłacić za zakupy Zabrakło mi słów, aby cokolwiek odpisać.
