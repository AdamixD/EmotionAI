Zapoznałam się swego czasu z pewnym mężczyzną na grupie dla singli.
Wymienialiśmy się trochę wiadomościami, aż spytał czy mam chwilę, by porozmawiać na messengerze.
Po wstępnych zwyczajowych grzecznościach rozmowa z racji jego zawodu reportera zeszła na nieco bardziej poważne tematy takie jak sytuacja i wojna na Ukrainie.
Opowiadał mi o tym, jak to warto pomagać i jaką daje mu to przyjemność.
Powiedział, Że nie rozumie znajomych, którzy wydają tys. zł na rower dla siebie i dziecka, jak mogliby te pieniądze przeznaczyć na pomoc.
Odpowiedziałam mu na to, że każdy jednak może dysponować swoimi pieniędzmi według uznania i pomoc jest wartościowa właśnie wtedy, kiedy jest udzielana z własnej woli.
Dodatkowo często wysłana pomoc pieniężna nie trafia tam, gdzie potrzeba i trzeba dobrze weryfikować takie zbiórki.
Kolejno wspomniał o obrazku Amazon Mexico, który swego czasu był bardzo znany w internecie.
Powiedziałam, że nie kojarzę, o jaki chodzi i żeby dał mi chwilę na wyszukanie, o co dokładnie chodzi.
Gdy już go znalazłam, to spytałam czemu dokładnie wzbudzał on taką kontrowersję, gdyż przedstawia zwykłą halę Amazonu na tle podniszczonych domów.
Nagle mi przerwał zdenerwowany i się rozłączył.
Napisałam po tym, że przepraszam, jeśli go czymś uraziłam, na co mi odpowiedział, że szuka ludzi z empatią, którzy są wrażliwi społecznie.
Spytałam go, o co dokładnie mu chodzi, gdyż uważam, że otwarcie takiej hali spowoduje, że pojawią się nowe miejsca pracy i będzie to szansa dla ludzi.
Odpowiedział, że jest to obóz koncentracyjny w slumsach, gdzie występuje karygodne antyhumanitarne traktowanie ludzi jak robocze bydło, gdzie żyją w tekturze, ale hala lśni nowiutką farbą.
Przeszukałam trochę internet, ale nie znalazłam żadnych informacji, by akurat tam strasznie traktowali pracowników.
Ze strony Business Insider dowiedziałam się tylko, że dzięki otwarciu tego centrum Amazona powstanie nowych miejsc pracy, a płaca minimalna wynosi tam dolarów/h, czyli znacznie więcej niż minimalna stawka w Polsce.
Może uświadomicie mnie drodzy Piekielni, że to ja byłam niedoinformowana, a przez to piekielna i pozbawiona empatii?
Jest mi tak zwyczajnie po prostu teraz przykro, że tak zostałam potraktowana. poglądy różnice empatia
