Ktoś powie, że to drobnostka, ale ja uważam, że zachowanie trochę piekielne.
Tytułem wstępu powiem, że ostatnio nazbierało mi się sporo różnych problemów.
Nie jestem w nastroju do imprez.
W weekend byłam umówiona z przyjaciółką na piwo.
Powiedziałam jej wprost, że nie układa mi się najlepiej i chcę się wygadać, zrzucić z siebie trochę ciężaru.
Nie mam z różnych przyczyn możliwości widywać się z nią częściej niż raz na dwa czy trzy miesiące.
Przyjaciółka obiecała mnie wysłuchać i może wspomóc dobrym słowem czy radą.
W dzień spotkania przyjaciółka napisała, że proponuje spotkać się o w restauracji.
Przyjaciółka zapytała więc, czy możemy się spotkać się później, bo ona już jest tam umówiona na ze swoją kumpelą.
Powiedziałam, że ok, w takim razie spotkajmy się o w niedrogim barze niedaleko tej restauracji.
O czekałam już na miejscu, zapytałam ją, kiedy przyjdzie.
Przyjaciółka odpisała, że już się zbierają i wychodzą.
Dziewczyny przyszły dobre min później.
Zdziwiłam się, że ta jej kumpela też przyszła, bo nie było mowy o spotkaniu w trójkę.
Ale ok, nie chciałam robić problemów, choć ta jej koleżanka nie jest mi bliska i nie chciałam przy niej omawiać moich problemów.
Okazało się nie być problemem, bo w zasadzie nie mogłam dojść do słowa, gdyż dziewczyny cały czas nadawały o swoich sprawach, które mnie nie dotyczyły, nieudolnie próbując wciągnąć mnie w rozmowę.
Kto był w takiej sytuacji, wie, że gdy człowiek zastanawia się, czy zapłaci w przyszłym miesiącu rachunki za mieszkanie, to niespecjalnie z radością słucha o zbliżającym się cudzym urlopie na Ibizie.
W sensie, oczywiście, też chciałam wiedzieć, co słychać o przyjaciółki, ale półgodzinna debata nad tym czy wybrać taki czy inny hotel to chyba przesada.
Po mniej więcej godzinie posiadówy poszłam do toalety.
Ku mojemu zaskoczeniu, gdy wróciłam dziewczyny siedziały w towarzystwie swoich partnerów.
Tak, zaprosiły ich, a w zasadzie były z nimi umówione na wieczór i nikt mnie nie poinformował.
Tak więc siedziałam dalej jak piąte koło u wozu, dopijając piwo.
Gdy wypiłam zaczęłam żegnać się z towarzystwem.
Wszyscy gorąco namawiali mnie na pozostanie, tłumaczyłam, że mam nie za dobry humor i mam ochotę już po prostu iść się położyć.
Chłopak mojej przyjaciółki zagadał: - Aaaa, ja wiem, że nie masz kasy, bo Madzia mówiła, to ja ci postawię piwo.
Protestowałam, mówiłam, że to kwestia tego, że nie mam dychy w kieszeni, tylko tego, że niespecjalnie potrafię wczuć się w wesoły klimat spotkania i tyle.
Chłopak jednak nalegał i krzyknął do barmana: - Piwo tu dla koleżanki, ja stawiam!!!
Protestowałam nadal, zawołałam do barmana, że dziękuję, ale nie, a chłopak krzyknął znów: - Przynieś, wstydzi się tylko, że kasy nie ma!!!
Poczułam się potwornie upokorzona.
Byłam już zła, więc po prostu założyłam kurtkę i wyszłam.
Przyjaciółka wybiegła za mną, zaczęła wypytywać czy jestem zła.
Powiedziałam, że jestem zawiedziona, bo bardzo potrzebuję jej wsparcia i rozmowy, a czułam się zlekceważona.
Ona uznała, że jestem roszczeniowa, bo nie pozwalam jej się spotykać z innymi ludźmi i chcę, aby wszystko kręciło się wokół mnie.
To mi dowaliło jeszcze bardziej, tak, że przeryczałam cały wieczór w domu.
Przyjaciółka napisała mi jeszcze, że przeprasza, że rozmawiała z koleżanką tylko o ich wspólnych sprawach, ale chciała mnie wprawić w lepszy humor zapraszając więcej ludzi.
Nie wiem, co mam o tym myśleć. przyjaciółka wsparcie
