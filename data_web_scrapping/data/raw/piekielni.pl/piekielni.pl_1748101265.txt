Problemik pierwszego świata, ale zrobiło nieprzyjemne wrażenie.
W drodze powrotnej ze świąt nocowaliśmy w Malmö, w czterogwiazdkowym hotelu znanej sieci.
W pokoju okazało się, że będzie nam potrzebna jedna twardsza poduszka.
Mąż zszedł poprosić o nią w recepcji.
Za kilka minut wraca, zirytowany, mówiąc: - Chyba ich poje*ało.
Do głowy by mi nie przyszło, żebym idąc po poduszkę musiał brać ze sobą portfel.
Okazuje się, ze hotel znalazł źródło dodatkowego zarobku.
Nadprogramowy ręcznik, poduszka czy inny drobiazg kosztuje € za noc, w dodatku płatne z góry.
Szczerze powiem, że w życiu się z czymś takim nie spotkałam.
Od rodzinnych pensjonatów po Four Seasons takie rzeczy się normalnie dostaje, nikt nigdy nie chce za to dodatkowych pieniędzy.
O ile zrozumiem, jakiś tani hostel, gdzie tną koszty na czym się da, czy prywatny host na AirBNB, ale -gwiazdkowy sieciowy hotel?
I to sieć, która w dodatku reklamuje się menu poduszkowym (twarde, miękkie, dla alergików, do wyboru, do koloru)?
Kwota owszem groszowa, więc tym bardziej hotel/sieć nawet jej w swoim budżecie nie zauważy, to czy warto psuć sobie renomę taką żenadą?
