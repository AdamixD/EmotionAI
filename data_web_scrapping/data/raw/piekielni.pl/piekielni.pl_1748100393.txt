Właśnie przypomniała mi się pewna historia z czasów licealnych.
W pierwszej klasie uczyła mnie pewna starsza pani (musiała mieć co najmniej lat).
Nauczycielką była całkiem dobrą, ale uwagę najbardziej zwracał jej styl - połączenie babci, elegantki i seksbomby.
Do szkoły zawsze przychodziła w spódnicach z wyraźnie zaznaczoną talią (figurę miała świetną mimo wieku) i szpileczkach, czasem na tak cienkich paskach, że można by je urwać jednym szarpnięciem.
Rzęsy malowała w stylu -krotne pogrubienie, zalotnie przygryzała okulary, czytając nam coś z książki.
Miała niezbyt dużo włosów, dlatego bardzo je tapirowała dla nadania objętości.
Dlaczego tak się rozwodzę nad jej wyglądem?
Chodzi o to, że w pewnym momencie zauważyłam, że pani nauczycielka bacznie mi się przygląda.
Któregoś razu zamyśliłam się na lekcji i wtedy wyszło szydło z worka - kobieta skorzystała z okazji i nazwała mnie zamyślona laleczką patrzącą się w sufit zamiast w książkę.
Fakt - przeżywałam wtedy rozterki miłosne i często miałam problemy z koncentracją, ale jej wywód na temat mojego zachowania w tamtej sytuacji był moim zdaniem przesadzony i zbyt długi.
Zrozumiałam, że nie wiedzieć czemu, babka zazdrości mi urody, ale nazywanie mnie laleczką...
Do szkoły się nie stroiłam, wdzięków nie eksponowałam, nosiłam glany i czarne ciuchy.
Może to przez moje DŁUGIE WŁOSY...
W każdym razie robiłam wszystko, by jak najmniej rzucać się jej w oczy i wyglądać na skromną.
Historia właściwa: Poniedziałek rano, wpadam na lekcję tuż po dzwonku.
Siadam i wszystko toczy się jak zwykle.
Ja siedzę trochę zaspana, czekając na koniec lekcji (choć się jeszcze na dobre nie zaczęła :-)), nie odwracam się...
ASIA! - słyszę w tyle upominające głosy koleżanek - i jednocześnie widzę pioruny w oczach mojej polonistki.
Odwracam się, a z tyłu siedzi osłupiała WICEDYREKTORKA SZKOŁY i jeszcze jakaś kobieta...
Tak, była to wizytacja, a ja o niczym nie wiedziałam.
Na sygnał dzwonka zareagowałam jak pies Pawłowa :-) Usiadłam wtedy bardzo zmieszana i czekałam do końca lekcji (choć była to już oczywiście przerwa).
Zupełnie nie pamiętam, co działo się potem.
Może rzeczywiście chodziłam z głową w chmurach :-) szkoła
