Krótka historyjka o piekielno-zabawnym zabarwieniu z Tesco.
Po załadowaniu koszyka artykułami pierwszej potrzeby, grzecznie ustawiam się w kolejce.
Przede mną stoi Mężczyzna dość młody (może miał), lico buraczkowo-malinowe, zapewne od dekoktów zawierających siarczyny, troje dzieci w koło.
Na taśmę rzucił kilka puszek z bursztynowym płynem i jakieś tic-tacki chyba.
Powoli wykładam swoje zakupy.
Tak się złożyło, że na wierzch rzuciłam paczkę prezerwatyw zgarniętą chwilę wcześniej z półki.
Pan się wierci, rozgląda, spogląda na mnie i zaczyna głośno komentować: - Ooo, classiki, hm hm hm, no no, widzę, że rozmiar zwykły, ja to tam się w normalne bym nie mieścił.
Na moją twarz wypływa konsternacja, a pan ostatecznie stwierdza: - No ja to tam wolę bez.
Na co niewzruszonym tonem pani kasjerka odpowiada - Widać.
Co sprawia, że pan szybciutko zgarnia płyny, dzieciaczki i ekspresowym tempem oddala się do wyjścia. sklepy
