Na wstępie pragnę zaznaczyć iż jestem niski, szczupły, niezbyt przypakowany i noszę długie włosy, więc często biorą mnie za kobietę.
Bynajmniej nie pomaga mi też fakt, że jestem takiej, a nie innej orientacji i gdy pokazuję się z chłopakiem na mieście wypadam dość zniewieściale.
To tyle słowem wstępu.
Mamy z lubym zaprzyjaźnioną kawiarnię na mieście.
Nazwy toto nie posiada, ale bywamy tam co kilka dni, głównie ze względu na obłędne wręcz lody z alkoholem i miłą obsługę.
Jako, że przychodzą tam ludzie z dziećmi, zawsze siadamy w kącie, który od reszty sali osłania lada, coby dzieciarni nie gorszyć za bardzo.
Ostatnio, gdy w mieście zrobiła się temperatura wakacyjna a akurat wypłata wpłynęła na konto - biorę lubego i zasuwamy do naszej kawiarni.
Siadamy, ludzi praktycznie nie ma, jakiś nowy kelner sprząta stolik.
W pewnym momencie, jak to my, zaczęliśmy się przekomarzać, w wyniku czego wylądowałem na płask na kanapie w rozpiętej do połowy koszuli.
Często tak robiliśmy, myślę - no nic, chciałem wstać, ogarnąć się i kontynuować zajadanie lodów.
Dane mi nie było - zanim się podniosłem, usłyszałem gniewne tup, tup, tup od strony lady.
Podbiegł do nas młody Kelner, z miotłą, gdyż najwyraźniej przerwał sobie zamiatanie podłogi.
K Ty! - wskazał na mnie - masz się natychmiast zapiąć i wstać!
To, że jesteś płaska i brzydka, nie upoważnia cię do świecenia cyckami!
A pan - wycelował miotłą we Franka - natychmiast zabierze tę dzi*kę z kawiarni i więcej się z nią nie pokaże!
Jego z łyżeczką lodów w połowie drogi do ust, mnie podpartego na łokciach z zamiarem wstania.
Nowy stał i czekał aż wykonamy jego Wielce Ważne Rozkazy, więc miałem czas, żeby ochłonąć i odnaleźć język.
J Po pierwsze, nie będzie PANI ZWRACAŁA się do mnie na TY.
Nie jestem alfonsem, żeby dzi*ki tak do mnie mówiły.
Po drugie, świecić cyckami to mogę wszędzie i o każdej porze, taki przywilej związany z byciem płci męskiej, ale PANI raczej o tym nie wie.
Po trzecie - ani mi się śni ruszać stąd tyłek.
Młody stał z rozdziawionymi ustami i aż kusiło mnie, żeby mu do niej lodów napakować.
K W takim razie wołam kierowniczkę.
J Proszę bardzo.
Poszedł na zaplecze wyżalić się, że jakieś dwa pedały, w tym jeden utrzymujący się z nierządów, były bliskie rozpoczęcia współżycia na firmowej kanapie i odmówiły wyjścia na jego rozkaz.
Oczywiście powiedział to w sposób o wiele mniej przyjemny dla ucha.
Przyszła kierowniczka i wyśmiała Młodego, mówiąc, że kto jak kto, ale lepszej i grzeczniejszej pary gejów od nas, to ona nigdy nie widziała.
K Jak to?
Kier Karol - zwróciła się do mnie - wywalił Cię znowu na kanapę, tak?
Kier To, powiedz mi jeszcze, gdzie tu była jawna zachęta do stosunku i szczera chęć do tego?
F Głodnemu widać chleb na myśli.
Nowy oblał się wielkim rumieńcem i uciekł na zaplecze.
Pozdrawiam serdecznie pracowników kawiarni i piekielnego Młodego. :) mała kawiarnia przy parku
