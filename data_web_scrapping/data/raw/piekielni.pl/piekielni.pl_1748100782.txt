Moja pierwsza wstawka, mam nadzieję, że nie wyszła zbyt długa.
Historia sprzed roku, ale ciągle jeszcze ciśnienie mi skacze, kiedy sobie o tym przypomnę.
Mieszkam sobie w niewielkim mieście, w centralnej Polsce, które znane jest szerzej dzięki kopalni i elektrowni.
Moja mama jest osobą schorowaną, po operacji odcinka szyjnego kręgosłupa.
Od czasu do czasu miewa różnego rodzaju bóle i inne przejścia z tytułu chorego kręgosłupa, co jest dodatkowo nasilane przez siedzący tryb pracy.
Pewnego dnia, wcześnie rano - telefon.
Odebrał tata, mamę trzeba odebrać z pracy, nie da rady sama wrócić (pracuje w recepcji hotelowej, miała wtedy nockę).
Okazało się, że w środku nocy złapał ją straszny ból w dolnej części pleców (ostre zapalenie korzonków itp.).
Ojciec pojechał, mama nie była w stanie wsiąść do auta, musiała się wczołgać na tylne siedzenia i w tej pozycji dojechać do domu.
Od razu za telefon, dzwonimy, żeby zarejestrować się do lekarza w lokalnej przychodni.
Wizyta umówiona, jedziemy (moi rodzice mieszkają ok. 300m od tej przychodni, ale mama ledwie dała radę wejść do samochodu).
Idziemy do okienka, potwierdzamy rejestrację i od razu skierowano nas do gabinetu, który był bodajże na drugim piętrze.
Miła pani w rejestracji poinformowała nas, że kartę pacjenta za chwilę dostarczy do gabinetu.
Dotarliśmy na miejsce, ludzi raczej niewiele, miejsca siedzące były, ale mama stwierdziła, że lepiej będzie jak postoi.
Okazało się, że skierowano nas do lekarza, o którym już wcześniej słyszałem dość nieciekawe opinie.
Nie jestem jednak osobą, która opinie innych osób stawia wyżej i nie oceniam ludzi, dopóki nie mam z nimi styczności.
Usiadłem więc przy samych drzwiach gabinetu i z niepokojem zerkam na moją cierpiącą rodzicielkę.
W międzyczasie pani z rejestracji przyniosła kartę mamy (wchodząc z nią do gabinetu wręcz machała mi kartą przed nosem).
Po chwili, pacjent wyszedł z gabinetu, czas więc na moją mamę.
Z wysiłkiem i z moją pomocą weszła do gabinetu, ale kiedy już chciałem zamknąć za nią drzwi, lekarz podniesionym głosem kazał mamie wyjść i poczekać przed gabinetem.
Chłop pracuje od rana, było koło południa, może chce napić się herbaty, czy tam wydmuchać nos itp.
Każdy ma prawo do chwili przerwy, nie uważam, że to coś złego.
Mama z trudem wyszła z gabinetu, czekamy.
Po kilku minutach drzwi się otwierają, wychodzi szanowny pan doktor D i wskazując na mamę informuje głośno wszem i wobec: D TERAZ można!
Wstałem, mamę pod rękę, wchodzimy.
Wyszedłem, zamknałem za sobą drzwi, czekam.
Siedziałem blisko drzwi, więc słyszałem stopniowo podnoszący się głos pana doktora.
D Żarty sobie pani ze mnie robi?
Bez rejestracji się do lekarza przychodzi?
Mama moja na to, że z synem była przed chwilą i pani obiecała, że zaraz przyniesie.
I kilka minut temu ta właśnie pani tutaj była i jakieś karty ze sobą miała.
D Pani mi tu nie cuduje!
Co pani sobie myśli?
Żadnej takiej karty nie mam.
Do rejestracji psze iść i wyjaśnić, głowy mi tu nie zawracać.
Po czym otworzył drzwi, wręcz wypychając moją mamę na zewnątrz.
Ledwie chodziła, miała łzy w oczach z bólu, ale zdecydowała, że pójdziemy do rejestracji, żeby zmienić termin i lekarza.
Kiedy wychodziliśmy z korytarza, dało się jeszcze słyszeć lekarza, który prowadził z kimś żywą rozmowę na temat takich, co jego cenny czas marnują, a nie potrafią nawet prostej sprawy w rejestracji załatwić.
Ciśnienie mi skoczyło.
Jesteśmy na dole, od razu do okienka.
Pani od razu, bez zbędnego mitrężenia przeniosła wizytę dopiero na kolejny dzień (nie było innego lekarza).
Mama musiała jakoś przetrzymać całą dobę w tym stanie, rozpłakała się w samochodzie.
Nie jestem jakiś przesadnie agresywny, ani konfliktowy, ale stwierdziłem, że muszę coś z tym zrobić.
Wróciłem pod gabinet pana doktora, pukam, wchodzę.
Zdążyłem uchylić drzwi, widzę, że pacjent w gabinecie.
Przeprosiłem, czekam w korytarzu.
Po chwili drzwi się otwierają, doktorek mówi: PROSZSZ!
Wszedłem i kulturalnie zapytałem, czy pan doktor nie ma przypadkiem karty mojej mamy, bo w rejestracji nie mają i może przez pomyłkę ktoś do gabinetu przyniósł.
Doktor całą stertę kart w ręce i do mnie: DNazwisko jak?
JPani Piekielna DZobaczy sie - po czym przekłada karty, trzymając je tak, że nazwiska doskonale były dla mnie widoczne.
Przerzucił wszystkie i kolejny raz karty nie zauważył.
W innym gabinecie szukać.
No więc ja gościowi mówię, że gdzieś tam po drodze mi ta karta mignęła, niech sprawdzi jeszcze raz, bo nie wyjdę z gabinetu.
DNo i co?
JJak to co?
Kobieta tu u pana przed chwilą była, ledwie chodzi, a pan ją w takim stanie z gabinetu wygonił.
Według pana wszystko jest w porządku?
DJak była, to mogła mówić, że karta jest!
JCzłowieku, słyszysz sam siebie?
Kobieta z bólu nie wyrabia, ledwie stoi na nogach i ma palcem lekarzowi pokazać, że na JEGO BIURKU jest jej karta?
A potem ma jeszcze wysłuchiwać, że jest nieporadna, bo nie umie się zarejestrować?
Do czego to podobne?
DKarty nie było, to badania też nie.
JTo jakim cudem tu ta karta jest?
Widziałem, jak pani z rejestracji wchodziła do gabinetu z tą kartą i to było przed badaniem.
Już, za drzwi!
JNie jesteśmy na ty - to raz, a dwa - jak się nie potrafi nazwiska odczytać z karty, to wykonywanie zawodu lekarza nie jest dobrym pomysłem.
Po czym nasza rozmowa przeniosła się na korytarz, gdyż pan doktor wręcz wypchnął mnie z gabinetu.
JTak nie będziemy rozmawiać! - z pokoju pielęgniarek wyglądały już dwie siostry, zaciekawione rabanem - Nie będę dyskutował z człowiekiem, który nie wie nawet co ma na swoim biurku, a każe do siebie mówić panie doktorze.
I tym razem to ja mam dla pana zalecenie: wizyta kontrolna u okulisty, albo czas już na emeryturę.
Gość się zapowietrzył, poczerwieniał i schował się w gabinecie.
Siostry, ku mojemu zdziwieniu zaczęły chichotać i wróciły do swojego pokoju.
Powiecie pewnie, że to ja byłem piekielny w tej sytuacji, ale nie wytrzymałem niestety.
Przez swoją ignorancję i brak jakiejkolwiek empatii, czy też zainteresowania pacjentem, moja mama nie spała całą noc i prawie całą przepłakała.
Dopiero następnego dnia pojechaliśmy tam znowu, do innego lekarza i dostała od razu zastrzyk, który pomógł jej dojść do siebie.
Skargi nie opłacało się składać, to przychodnia, w której i tak mają skargi gdzieś (wiem od znajomej, która tam pracuje).
Jak się okazało, pan doktor bardzo dbał i wręcz pompował swoją reputację.
Kiedy następnego dnia czekałem z mamą przed gabinetem tego drugiego lekarza (gabinet ten jest w tym samym korytarzu, ale nieco wcześniej - ludzi w poczekalni full), zobaczyłem jak pan doktor idzie do siebie z kubkiem kawy.
Jak tylko mnie zobaczył, nagle przyspieszył, rozlewając przy tym kawę po podłodze.
Chyba w obawie, że cokolwiek powiem, przecież pacjenci mogliby usłyszeć.
Dla zainteresowanych: nazwisko tego szanownego pana doktora przypomina nazwisko najsłynniejszego radzieckiego agenta, bohatera dowcipów.
