Rok temu poszłam na rozmowę o pracę.
W samym sercu miasta.
Oto, jak się potoczyła ta historia...
Akurat zrezygnowałam z mojej dotychczasowej pracy.
Szef na rozmowie spytał ile mi płacili w tamtej pracy.
Ale to mniejsza ile, ważne, że szef obiecał, że u niego więcej bym zarobiła.
Stawka do uzgodnienia, ale napomknął, że na pewno zapłaciłby mi więcej.
Myślę no spoko, miło.
Zaczęłam tam pracę kilka dni później.
Najgorsze było to, że szef co chwila werbował do pracy nowe kelnerki i z dnia na dzień przewijało się może z różnych dziewczyn.
Jedne przychodziły, drugie odchodziły.
Ok, rozumiem, chciał sprawdzić, czy jakaś się w ogóle nadaje.
Pewnego dnia miałam zmianę z dwiema dziewczynami, które przyszły dopiero co do pracy.
Miałam mały staż, bo to był może mój drugi lub trzeci dzień.
Jedna z dziewczyn miała już doświadczenie, tak jak ja, a ta druga nie miała zielonego pojęcia.
Co chwila podchodziła do mnie i pytała co i jak zrobić.
Pomagałam jej jak tylko mogłam, ale nie zawsze miałam czas, gdyż wiadomo - wakacje, centrum miasta, mnóstwo ludzi w knajpie i na ogródku, nas tylko trzy, a obowiązków co nie miara.
A ta druga?
Z uśmiechem zgarniała napiwki z ogródka niczym się nie przejmując.
Gdy dziewczyna poprosiła ją o pomoc w czymś, zbywała ją albo ignorowała.
Kiedy ta niedoświadczona została zawołana przez szefa, by nalewała piwo - kompletnie sobie przestała radzić.
Ruszyłam jej z pomocą.
Ok, jest nowa, może to jej pierwsza praca - pomogę jej.
Chwilę z nią postałam i wszystko wyjaśniłam co do czego, ale wiadomo, miałam też swoje obowiązki.
Robiłam coś niedaleko i widziałam sytuację, gdy ta doświadczona powiedziała tej nowej dziewczynie, by nalała kilka piw.
Trochę się jej spieniły ze stresu pewnie, i niestety troszkę to trwało.
Ta doświadczona spojrzała tylko na nią z uniesionymi brwiami i poszła w swoją stronę.
Kurcze, nie dość, że jej rozkazywała, to nie mogła jej trochę pomóc?
Korona by jej chyba nie spadła.
Potem tylko zauważyłam, że szef kazał nowej porozstawiać świeczki na stolikach i dziewczyna zniknęła.
Nie trzeba się długo głowić, czyja to sprawka.
Ale to nie koniec.
Atmosfera w pracy jakoś i mi powoli przestała się podobać.
Sposób w jaki szef i ta doświadczona traktowali pozostałych, nie był przyjemny.
Postanowiłam poszukać czegoś innego.
Kiedy przyszłam się rozliczyć, szef po prostu mnie zagiął.
Dał mi tą śmieszną wypłatę, mniejszą niż w mojej poprzedniej pracy, bo wychodziło na to, że płacił mi 5zł/h.
Olałam to i tylko się cieszyłam, że pracowałam tam zaledwie tydzień i już więcej tam nie wrócę.
Nie dajcie się nabrać - taka przestroga ode mnie.
Pracodawcy tak jak politycy - obiecują, a potem całe g. robią.
A co do tej doświadczonej dziewczyny, to szkoda słów.
Nie pamięta wół, jak cielęciem był.
