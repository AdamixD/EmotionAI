Jak już wspominałam pracuję na recepcji pewnego biurowca okupowanego przez dosyć specyficzne towarzystwo.
Taki absurd z dzisiaj.
W roli głównej nasz nowy lokator - firma, którą miałam (nie)przyjemność przedstawić w historii .
Mieliśmy dostawę biurka.
Biurko nie byle jakie, jakieś włoskie, marmurowe, wielkie jak -drzwiowa szafa, a ważące chyba z tonę - sądząc po minie wciągającego je na recepcję kuriera.
Co ważne - biurko przywieziono w całości, co uniemożliwiło włożenia go do naszej, i tak całkiem sporej, windy.
Kurier postawił mebel na środku recepcji, po czym podstawił mi pod nos faktury do podpisania i poprosił o podpisanie jeszcze czegoś, czego nie mogłam spokojnie przeczytać, bo kurier bardzo się spieszył.
Papiery odruchowo mu oddałam i dostawy nie przyjęłam, zanim nie ustaliłam kilku szczegółów.
Okazało się, że biurko miało być dostarczone do wspomnianej firmy (nazwijmy ją Ą&Ę) i zainstalowane na . piętrze, ale według faktury owa firma za tę usługę nie zapłaciła (do tego wrócę za moment).
Tłumaczę, w czym rzecz i czekam na jakieś racjonalne ogarnięcie sytuacji.
Powiedziałam, że dzwonić nigdzie nie będę i pani albo zejdzie, albo odsyłam biurko tam skąd przyszło, bo ja także go nie zamawiałam i odpowiedzialności za niego nie wezmę.
Pani była na dole po sekundach.
Biurko kazała zostawić, fakturę podpisała, a przebierającego nogami kuriera odesłała, co było totalnie bezsensowne.
Lepiej było chłopu parking opłacić i może jakoś byśmy się na spokojnie dogadali.
Po chwili kontemplacji pani zwróciła się do mnie i przyznała, że nie zapłacili za montaż, bo oczywistym wydało im się, że przecież jak się coś takiego kupuje, to montaż powinien być gratis.
Ciekawe, jak długo nad tym myśleli i na jakiej podstawie to wywnioskowali.
Akcja zakończyła się tak, że paniusia rzuciła mi papiery na biurko i kazała sprawę załatwić, bo ona teraz zajęta jest i odezwie się do mnie później.
Normalnie bym sprawę olała i od razu zgłosiła wyżej, ale znając tempo, z jakim przechodzi się tutaj przez procedury, to to ofoliowane czarne monstrum tak by sobie tutaj stało i straszyło do końca przyszłego roku.
Ostatecznie zadzwoniłam do tych od biurka, żeby sprawę chociaż spróbować wyjaśnić.
Co się okazało?
Otóż Pitollini informowali Ą&Ę o kosztach dostawy, ale firma na dopłatę się NIE zgodziła, tłumacząc, że jak już biurko będzie na miejscu, to oni coś wymyślą.
Ba, nawet na papierze to mieli - a dokładniej na tym, którego nie zdążyłam wcześniej przeczytać, a który teraz leżał rzucony na moje biurko.
Nie wiem, może myśleli, że ja im je wniosę...?
W każdym razie mail do góry poszedł, więcej zrobić nie mogę.
Na zakończenie dodam, że faktura za biurko opiewa na kwotę prawie tysięcy funtów (ludzie trzymajcie mnie...) - Jakim skąpcem trzeba być, żeby nie dopłacić tych paruset funtów, a przy okazji upewnić się, że wymiary mebla pozwolą na jego swobodny transport.
Tymczasem czekam na dalszy rozwój zdarzeń, w nowo umeblowanej recepcji. praca na recepcji zagranica
