Pracuję w sklepie z akcesoriami komputerowymi.
W sprzedaży mamy również głośniki na bluetooth.
I właśnie o zakupie takowego będzie historia.
Było to z miesiąc temu.
Do sklepu wchodzi chłopak, na oko około, piętnastoletni.
Prosi o głośnik na bluetooth, który można by sparować z komórką.
Przed zakupem głośnika, kwota złotych, chciał go sobie sprawdzić.
Sparowałem go ze swoją komórką, chłopak zadowolony, zapłacił i poszedł.
Po pięciu godzinach wraca i chce zwrócić głośnik, bo nie jest tak głośny jak sądził.
Głośnik sam - bez opakowania oraz kabli które są w zestawie (kable do ładowania).
Paragonu zakupu również nie miał.
Stwierdziłem że nie mogę go przyjąć.
W takiej formie mogę jedynie oddać go na gwarancji.
Chłopak niepocieszony wyszedł.
Wrócił następnego dnia.
Tym razem ze wszystkimi potrzebnymi rzeczami.
I zgłasza że chce oddać głośnik na gwarancji, gdyż ten nie chce się zamknąć.
Chłopak odkręcając głośnik pourywał zaczepy.
Powiedziałem, że jest to uszkodzenie mechaniczne i nie podlega ono gwarancji.
Stwierdził, że jeszcze zobaczymy i poszedł.
I zobaczyłem go znowu po kilku godzinach.
Tym razem z rodzicielką, która od progu zaczęła wyzywać mnie od wszystkiego co jest na tej planecie.
Kiedy w końcu dała mi dojść do słowa wyjaśniłem, że syn sprawdzał głośność głośnika, odpowiadała mu, później się rozmyślił i chciał oddać, następnie zaś przyszedł ze sprzętem uszkodzonym mechanicznie.
Matka chłopca spojrzała na głośnik, na mnie, później na syna i purpurowa ze złości wyszła.
Słyszałem tylko krzyki w stronę chłopaka.
Moje pytanie - po co kupował, skoro już przy sprawdzeniu mógł stwierdzić że grają dla niego zbyt cicho? sklepy klienci
