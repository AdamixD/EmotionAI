Po przeczytaniu historii https://piekielni.pl/ przypomniała mi się moja.
Mały rys sytuacyjny: mam prababcię, która mieszka w bloku.
Przy samym bloku jest droga przeciwpożarowa i nie ma chodnika (to znaczy chodnik jest, kawałek dalej, a chcąc wejść do klatki trzeba przejść się drogą przeciwpożarową).
Z jednej strony tej drogi, przy wejściach do klatek, są krzaki.
Z drugiej strony pas zieleni, dość szeroki, za którym jest chodnik.
Niedaleko dalej jest supermarket.
Gdy zmarł pradziadek, przychodziłam do prababci dwa razy w tygodniu.
Raz, żeby zrobić zakupy i zjeść wspólnie z nią obiad, drugi raz po prostu w odwiedziny i z przygotowanym dla niej obiadem.
Tym razem wracałam z zakupów.
Przy klatce prababci stała karetka.
Szłam tuż przy krzakach, gdy karetka ruszyła.
Prosto na mnie.
Wcisnęłam się bardziej w krzaki, ale wiele to nie dało, wjechali prosto we mnie.
Chyba poczuli, że w kogoś wjechali, ponieważ zatrzymali się.
W tym momencie średnio dotarło do mnie co się dzieje, szczególnie że miałam jakieś czternaście lat, więc pozbierałam zakupy, otrzepałam ręce i kolana, a następnie wstałam i poszłam dalej.
Nikt z karetki nie wyszedł i nie sprawdził co ze mną.
Gdy przechodziłam obok nich widziałam tylko, że przypatrują się mi, jakby próbowali oszacować, czy coś mi się stało.
Skończyło się na paru małych siniakach, a rodzice byli wściekli na genialnych ratowników, którzy nawet nie wyszli sprawdzić, czy nic mi nie jest.
Żałowali, że nie zapisałam godziny, ponieważ zadzwoniliby złożyć skargę. słuzba_zdrowia
