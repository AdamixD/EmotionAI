Zdarza się, że z mojego konta na Allegro wystawiam ciuchy koleżanek.
Taka koleżeńska przysługa za butelkę wina w podzięce.
Zawsze pytam właścicielki, za jaką minimalną cenę mam sprzedać rzecz, żeby nie było niedomówień.
Zdarzyło się, że o taką przysługę poprosiła mnie koleżanka ze studiów mojej przyjaciółki, Ewki.
Dziewczę widziałam dwa razy w życiu na oczy, ale po znajomości uznałam ją za osobę poważną i godną zaufania.
Przywiozła mi wór naprawdę okropnych szmat, w większości nadających się do wycierania podłogi w najlepszym wypadku.
No, ale ok...
Powiedziała, że rzeczy chciałaby sprzedać za min. 20zł za sztukę.
Oczy mi mało nie wyszły z orbit, bo miałam poważne wątpliwości czy ktokolwiek chciałby je za darmo.
Poinformowałam ją, że od ewentualnej kwoty sprzedaży odliczam sobie koszt wystawienia i prowizji, bo stratna nie zamierzam być.
Wystawiałam te rzeczy po - za te 20zł, ale oczywiście nikt ich nie chciał.
Poniosłam koszta rzędu ok. 10zł.
Pytam dziewczęcia, co mam z rzeczami zrobić, bo nie ma sensu znowu ich wystawiać za 20zł.
Dziewczyna stwierdziła, że najlepiej wystawić je od 1zł, na pewno wszyscy połakomią się niską cenę i w licytacji rzeczy osiągną jakąś kosmiczną cenę.
Dobrze, stanie według woli twej.
Udało mi się sprzedać sztuki za 1zł, o czym ją poinformowałam.
Rzeczy sprzedałam za łącznie 3zł, a koszty wystawienia i prowizja to 10zł.
Jakby mogła to chyba by się na mnie z pazurami rzuciła, na szczęście był z nami nasz łącznik w postaci koleżanki, Ewki.
Ewuśka na szczęście przekonała tą idiotkę, że umowa to umowa i nie może tych rzeczy dostać z powrotem.
Kasę oddała z własnej kieszeni w wersji browarkowej i przeprosiła za narażenie mnie na nieprzyjemności.
Właścicielka tych szałowych ciuchów jest nadal przekonana, że ją oszukałam, tylko nie potrafi dokładnie wyjaśnić jak.
Kolejna ważna życiowa lekcja dla mnie, aby obcym żadnych przysług nie wyświadczać.
