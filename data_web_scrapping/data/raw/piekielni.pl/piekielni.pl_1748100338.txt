Historia może nie dorównuje poziomem piekielności innym zamieszczonym na stronie, ale z mojej perspektywy była iście z piekła rodem.
Otóż zdarzyło się tak, ze na początku grudnia ubiegłego roku znalazłam na ulicy potrąconego przez samochód kota - biedaczysko miał sparaliżowane tylne łapy.
Co było robić, kota delikatnie w torbę i do domu.
Akurat średnio było mnie wtedy stać na leczenie, bo spłukałam się operacją mojej własnej kotki, napisałam więc do pewnej fundacji meila z opisem sytuacji i sprośną, żeby jakoś pomogli.
Ok, zgodzili się zapłacić za jedna wizytę w ich zaprzyjaźnionej lecznicy, żeby sprawdzić, co futrzakowi dokładnie dolega.
No to kocura znowu w transporter i do weta.
Na miejscu przywitała nas Pani Weterynarz PW, niezbyt miła.
Kiedy wyjęłam kocura na stół, spojrzała się na niego z miną a′la ′jak mi się kur...nie chce′ i zabrała się do badania, chociaż według mnie to bardziej przypominało tortury.
Zaczęła biednemu zwierzakowi na siłę wręcz zginać te sparaliżowane łapy (miał je cały czas wyprostowane i sztywne, jak deski), nieszczęśnik drze się ile sił w płucach, widać, że to sprawia mu nieopisany ból.
Kiedy spostrzegła moją zszokowaną minę stwierdziła, że go to wcale nie boli, on tak wrzeszczy bo...jest zdenerwowany.
W międzyczasie zrobiła mu jeszcze prześwietlenie i po zakończonych badaniach tako do mnie rzecze: PW: Wie pani, kręgosłup cały, ale ma coś z miednicą, ale ja w sumie nie wiem, co, w każdym razie coś.
Ja to bym go proponowała uśpić, co sobie pani będzie kłopot robić.
Podziękowałam i zabrałam kota do domu.
Kocur żyje, ma się dobrze, nawet bardzo, mimo że nadal ma sparaliżowane łapy.
Byłam z nim u jeszcze jednego weta i też nic nie mógł poradzić.
A czy futrzak sprawia mi kłopot?
Ano sprawia, że to najukochańszy kłopot na świecie ;) weterynarz
