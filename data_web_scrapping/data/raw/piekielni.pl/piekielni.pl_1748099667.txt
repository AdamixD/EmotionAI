Pracuję w firmie sprzątającej, która obsługuje (między innymi) jedną z dużych sieci handlowych.
Jestem operatorem maszyny myjącej.
Kończę właśnie nocną zmianę, wchodzą pierwsi klienci, a między innymi dość sympatyczna pani i jedzie z wózkiem prosto po świeżo umytej (i jeszcze nieco wilgotnej) posadzce.
Wywiązuje się krótki dialog: Pani: - Przepraszam, że tak z samego rana brudzę...
Ja (ze zmęczonym uśmiechem): - Nie szkodzi, w końcu dzięki temu mam pracę.
Pani znika w alejce, a po chwili słyszę brzęk tłuczonego szkła.
Wjeżdżam w alejkę i widzę ową panią stojąca nad tym, co pozostało z butelki syropu owocowego.
Pani patrzy na mnie lekko wystraszona.
Widać, że jest nawet nieco zdenerwowana i mówi.
Pani: - Ja przepraszam to naprawdę przez przypadek, ale... nie chciałam, by pan był bezrobotny...
