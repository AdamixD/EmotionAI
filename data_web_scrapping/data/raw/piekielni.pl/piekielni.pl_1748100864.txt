Pracuję w sklepie ze sprzętem grającym - słuchawki, playerki itd.
Przychodzi dziewczę ciemnolice, za to blond w stylu wiedźmina.
Wiadomo, tipsy które powinny być zarejestrowane jako broń sieczna, twarz profesjonalnie zaprawiona kilogramem szpachli, włosy trzymać z dala od ognia, bo są wysoce utlenione przez co łatwopalne.
Ubrana w dwie chusteczki do nosa oraz kozaczki po samą szyję, zwraca się do mnie żując gumę, że ona chce słuchawki oddać na reklamacje, bo cicho grają.
Patrzę na towar - słuchawki za złotych chyba, kolor wściekle różowy.
Chcę odpalać program do reklamacji ale przeczucie kazało mi zajrzeć w słuchawki od frontu.
Moim oczom ukazał się widok rodem z domu woskowych ciał, z ilości przechowywanego tam materiału można by obdzielić większość kościołów w Polsce.
Z uśmiechem nr (nie rzygaj, nie rzygaj, uśmiechaj się, uśmiechaj się) oświadczam, że ten rodzaj uszkodzenia niestety nie podlega reklamacji, gdyż słuchawki zostały całkowicie zapchane woskowiną z uszu, polecam bardziej dbać o higienę osobistą, dziekuję, do widzenia.
Uśmiech nr na masce (uuf nie rzygnąłem), panna zapewne puściła buraka bo chwyciła słuchawki i uciekła ze sklepu.
Mam pytanie, czy to tak trudno wyczyścić sobie uszy przy używaniu słuchawek DOKANAŁOWYCH?!
Nie wiem kto był bardziej piekielny w tym przypadku... sklep z fajnymi rzeczami
