Poza czytaniem piekielnych bardzo lubię sobie posłuchać historie jakie wrzuca na swój kanał na YT Redditowy.
Nie wiem czy mogę wrzucić link, ale chodzi o drugą historię z filmu r/ProRevenge KARYNA STRACIŁA DZIECI I POSZŁA SIEDZIEĆ BO ROZWALIŁA MOJE AUTO - Reddit Podcast.
W firmie, w której pracowałem jakieś lat temu wydarzyła się podobna historia, ale na trochę większą skalę.
Była to dość duża firma konsultingowa, która współpracowała z wieloma innymi mniejszymi i większymi firmami.
Ze względu na profil działalności otrzymywaliśmy od kontrahentów dość dużo różnego rodzaju prezentów.
Głównie były to paczki marketingowe (kubek, długopis, smycz z logiem firmy, itp. plus jakieś słodycze), jednak dość często zdarzały się też duże paczki z produktami danej firmy.
Oczywiście największe natężenie tego typu prezentów miało miejsce w okolicach świąt bożego narodzenia.
Najczęściej fanty tego typu były rozdawane szeregowym pracownikom i zajmowała się tym sekretarka prezesa.
No i muszę przyznać, że robiła to dość sumiennie, gdyż z tego co wiem zapisywała co, kto i kiedy dostał, tak aby nikt nie czuł się poszkodowany.
Niestety pani sekretarka zbliżała się do wieku emerytalnego, więc postanowiono zatrudnić nową osobę tak aby miała szansę ze spokojem wdrożyć się i w odpowiednim momencie móc zacząć samodzielną pracę.
No i w końcu nadszedł ten dzień gdy musieliśmy pożegnać panią sekretarkę a nowa pani sekretarka przejęła stery.
I od tego momentu fantów od kontrahentów z miesiąca na miesiąc zaczęło pojawiać się coraz mniej.
Po około pół roku w miesiącu rozdawane były maksymalnie - paczki marketingowe, gdzie wcześniej bywało, że miesięcznie było ich - plus jeszcze - paczki z produktami.
I nie zrozumcie mnie źle, to nie jest tak, że ktokolwiek był jakoś oburzony, że tych paczek nie ma.
To był tylko miły dodatek do pracy w tej firmie.
Co prawda raz na jakiś czas pojawiały się komentarze typu Coś kontrahenci się obijają z prezentami dla nas, ale raczej nikt nie zwracał na to większej uwagi.
Sprawa się rypła w zupełnie inny sposób.
Tak jak wcześniej wspominałem okolice bożego narodzenia są okresem, w którym dostawaliśmy najwięcej prezentów i co ważne nie wszystkie były przeznaczone dla pracowników.
W tamtym momencie wyszły dwa nieporozumienia.
Pierwsze to paczka wysłana przez jednego z kontrahentów jako prezent dla prezesa (nie mam pojęcia co w niej było).
Najprawdopodobniej sekretareczka nie przeczytała maila, w którym przekazano, że ma ona trafić w ręce szefa i po prostu sobie ją przywłaszczyła.
Drugie nieporozumienie natomiast było o wiele śmieszniejsze.
Zamówiliśmy wtedy dwa nowe laptopy, a jako, że były święta to przyszły one z życzeniami świątecznymi.
Na tej podstawie najpewniej wydedukowała, że to również jest prezent od kontrahenta i się nie bała i zaebała.
Z tego co wiem wywalili ją dyscyplinarnie i chodziła plotka, że przez rok przywłaszczyła sobie prezenty, które były warte razem ponad zł (nie licząc tych dwóch laptopów i prezentu dla prezesa). sekretarka
