Odnośnie historii https://piekielni.pl/ przypomniało mi się, jak łatwo zmanipulować dziecko (tak, jedenastolatka to jeszcze dziecko, chociaż ja tu piszę o młodszych dzieciach).
Oglądałam kiedyś filmik z eksperymentu społecznego - facet na placu zabaw dyskretnie pytał matki, czy mógłby spróbować porwać ich dziecko, wytłumaczył, że to eksperyment społeczny, zapewne uwierzytelnił się jakoś.
Dużo matek się zgodziło, pewne na % no moje dziecko z panem nie pójdzie, tłumaczymy mu, że nie wolno rozmawiać, a tym bardziej nigdzie iść z obcymi.
Z obcymi nie, ale facet zaczynał od mówienia do dziecka po imieniu (nie, nie pytał o imię matki, dzieci się nawołują na placu zabaw, niedługo potrwa, aby się zorientować, jak ma które na imię).
Następnie sam się przedstawiał i mówił np. że on mieszka tu niedaleko, że często tu bywa, że widział go nieraz na tym placu zabaw.
Jaki obcy, to Steve, który mieszka tuż obok i ma małe kotki w domu.
To Mike, który mnie tu widział wiele razy i ma je*ebiste auto, zaparkowane tu zaraz bliziutko.
To Paul, który zawsze marzył o córce, ale nigdy jej nie miał i chciałby mi podarować tę wielką, piękną lalkę, o której marzę, nawet już teraz możemy iść po nią do sklepu zaraz tam za rogiem...
Filmik z eksperymentu nie pokazywał dzieci, które się NIE zgodziły iść z obcym (a przypuszczam, że były takie).
Ale dużo było tych, które ufnie chwyciły za rękę Steva, Mika, Paula i poszły oglądać kotki/auto/kupić lalkę.
I druga historia.
Wesele w rodzinie, organizowane chyba w jakimś hotelu?
Ważne jest to, że oprócz sali weselnej były tam też inne pomieszczenia, gdzie byli inni goście hotelowi.
Ja i kilkoro innych dzieciaków lataliśmy wszędzie, nawoływaliśmy się nawzajem, więc znowu - nie było trudno ustalić, jak które dziecko ma na imię.
I w pewnym momencie zawołał mnie po imieniu pewien facet, zaczął się zachwycać, jak to ja wyrosłam, bo on mnie widział jako malutką dziewczynkę, ojej, nie pamiętam go?
No on jest moim wujkiem Zdziśkiem z Wrocławia, bardzo się cieszy, że mnie tu spotkał, czy mogę zawołać mamę, bo jej też strasznie dawno nie widział?
Nie, to nie był pedofil.
OK, bardzo śmieszne.
Dla mojej matki chyba mniej, gdy uświadomiła sobie, że całe to jej tłuczenie mi do głowy nie rozmawiamy z obcymi osobami, nigdzie z nimi nie idziemy! jest psu na budę, gdy pojawi się wujek Zdzisiek z Wrocławia.
Przestańmy obwiniać dzieci za manipulację i kłamstwa dorosłych.
To są dzieci, mamy dbać o nie i je chronić. dzieci
