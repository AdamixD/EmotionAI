Pracuję na ochronie.
Jestem osobą o młodzieńczym wyglądzie.
Często muszę okazywać dowód przy zakupie alkoholu lub próbach wejścia do co poniektórych knajp.
Dziś zatrzymałem starszą wiekiem panią, przy której bramki dosłownie wariowały.
Pani była typowa, wczesna emerytka z farbowanymi włosami i postępowymi ciuchami na sobie, typowa klientka sklepu odzieżowego.
I nic nie kradnę! - zawołała pani dość donośnie. - Rozumiem, proszę o okazanie zawartości torby i torebki. - powiedziałem zgodnie z przepisami.
Czasem zdarza się, że osoba o skłonnościach paranoidalnych, wierząca tylko słowom bliźniąt, pobudzi przypadkiem bramki.
W takim wypadku należy okazać zrozumienie, wykonać swoje obowiązki i zmyć się jak najszybciej - niestety, nie tym razem. - Ja jestem egzaminatorką z CKE!
Nie ustąpiłem i po kilku krzykach przeplatanych moimi prośbami w końcu pani wyrzuciła z torby jej zawartość, w tym dwie zaklipsowane apaszki z indyjskiego jedwabiu.
Sprawa była banalna, pani egzaminatorka chciała sobie trochę uszczknąć. - Ty gnoju, ty mnie popamiętasz. - Zapowiedziała grobowym głosem. - Z akt się dowiem kto ty jesteś i możesz być pewien, że w tym kraju już matury nie zrobisz.
Nie dowiedziałem się z jakich akt mogłaby uzyskać moje dane personalne, ale w czasie oczekiwania na patrol podzieliłem się wiedzą na temat dwóch kierunków, na które dostałem się po maturze w roku .
Od tamtej chwili pani nie odezwała się ani słowem, aż do czasu przyjazdu mundurowych.
