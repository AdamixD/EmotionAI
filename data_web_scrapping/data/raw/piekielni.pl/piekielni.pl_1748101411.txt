Historia # przypomniała mi sytuację sprzed kilku lat, po sąsiedzku, z mojej rodzinnej miejscowości.
Otóż były sobie trzy siostry.
Dwie w podobnym wieku, starsze o około - lat od tej najmłodszej.
Obie starsze siostry szybko wyszły z rodzinnego domu.
Jedna poszła do pobliskiego miasta do szkoły średniej z internatem i rzadko przyjeżdżała, raczej święta i na wakacje - ale to raczej żeby pomóc w polu.
Druga wyszła za mąż w wieku lat, zaczęła pracę, wyprowadziła się do miasteczka obok.
Żadna nie dostała od rodziców pieniędzy ani nic, bo i nie bardzo było z czego, jedynym majątkiem było gospodarstwo.
Młodsza została w domu, skończyła szkołę, znalazła pracę, wyszła za mąż, mąż wprowadził się do niej - a w zasadzie do jej rodziców, bo jeszcze oboje żyli - pojawiły się dzieci (w sumie dwoje).
Rodzice sióstr zmarli, w niedługich odstępach czasu.
Testamentu nie było, więc majątek odziedziczyły siostry po /.
Młodsza nadal w domu mieszkała, starsze żyły swoim życiem.
Młodsza siostra gospodarki nie prowadziła jak kiedyś rodzice, budynek od lat stał nieużywany, zalegały w nim jedynie jakieś stare graty.
W dodatku budynek znajdował się w pewnej odległości od domu rodzinnego i był oddzielony od niego sadem - więc zapewniałby prywatność i młodszej siostrze, i ewentualnym przyjezdnym starszym siostrom z rodzinami.
Oczywiście obie starsze siostry chciały wyremontować budynek za własne pieniądze.
Próby jakiegoś dogadania się spełzły na niczym.
Starsze siostry zatem zaproponowały, żeby młodsza je spłaciła i wtedy majątek będzie tylko jej.
Starsze siostry zatem poszły do sądu.
Sąd dał wybór, że albo młodsza spłaca obie, albo majątek idzie pod młotek, a siostry dzielą po jednej trzeciej.
Powołano biegłego, który wycenił spłaty na więcej nawet, niż obie starsze siostry chciały polubownie, zanim sprawa trafiła do sądu.
Młodsza jakoś pieniądze znalazła, jednak miała oszczędności, do tego podobno jakiś kredyt i za zgodą obu sióstr sprzedana została część pól, między innymi nieduża działka ze stodołą i sadem.
Obie siostry spłacone, ale młodsza obrażona na nie na śmierć i życie, kontakty zerwane, opowiada wszystkim, jak została strasznie skrzywdzona, że aż zapożyczać się musiała przez te harpie.
