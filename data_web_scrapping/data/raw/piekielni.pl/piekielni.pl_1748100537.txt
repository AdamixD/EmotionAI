O tym jak ja byłem po drugiej stronie -> czyli rodzina pacjenta.
Szczęście moje życiowe skręciło kostkę.
No leciało do domu, bo pęcherz się upominał i bach na krawężniku się potknęła.
Sporo przeszła, ale gdy stanęliśmy na światłach - koniec.
Dalej nie pójdzie.
Północ, nie bardzo ma kto nas zawieźć.
Koledzy z pogotowia nad podrzucili.
W sumie szło bardzo prosto i gładko.
Na razie szyna gipsowa, a jak zejdzie obrzęk to kontrola u ortopedy w przychodni.
Skierowanko dostaliśmy, recepty też.
Obrzęk w większości zszedł i zaczynam dzwonić po przychodniach. .
Na grudzień .
Na sierpień .
Na lipiec. -Proszę panią, ale noga teraz jest skręcona, no głupi wypadek, trzeba gips założyć.
Nie można przecież czekać tyle miesięcy! -No u nas niestety nie załatwimy.
Ja nie wiem co państwo mają zrobić, ale my się tym nie zajmujemy.
Ewentualnie proszę przyjść i prosić lekarza to MOŻE przyjmie.
W trzech przychodniach to samo słyszałem.
Wręcz identyczne słowa.
Dlatego sobie odpuściłem dalsze dzwonienie.
Na szczęście pracuję w tej branży i znajomy ortopeda w wolnej chwili spojrzał, pooglądał i dał dalsze zalecenia.
Ale co ma zrobić Kowalski? służba_zdrowia
