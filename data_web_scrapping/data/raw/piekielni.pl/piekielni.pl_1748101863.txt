Zawsze znajdzie się większy brat Dwaj koledzy, rówieśnicy, Maciek i Wojtek.
Posprzeczali się o coś i postanowili rozwiązać sprawę za pomocą pięści.
Maciek wygrał, ale Wojtek nie mógł się z tym pogodzić, więc nasłał swojego starszego brata, który bez najmniejszego trudu oklepał Maćka.
Jednakże Maciek też miał starszego brata - starszego i silniejszego niż brat Wojtka.
Dopadł go akurat w okolicy osiedlowych śmietników.
Po zaaplikowaniu oklepu wrzucił go do kontenera na śmieci i zatrzasnął klapę.
Siedział tam ponad godzinę, aż uwolnił go sąsiad, który przyszedł wyrzucić śmieci.
Wojtek z Maćkiem się pogodzili i uznali, że w ewentualne przyszłe konflikty nie będą już angażować braci. .
Test twardości Pewnego razu szliśmy sobie w czterech przez neutralny teren, gdy dopadli nas chłopaki z sąsiedniej ulicy.
Ci sami, z którymi toczyliśmy konflikt o bazę, opisany w poprzedniej historii.
Było ich też czterech, ale ci akurat byli starsi i silniejsi od nas.
Ruszyliśmy oczywiście do walki, ale szybko nas poskładali.
Pozbieraliśmy się z ziemi i chcemy odejść w hańbie pokonani, ale oni nas zatrzymują i pytają: - Jesteście twardzi? - Jesteśmy! - No to rozbierać się do gaci i włazić w pokrzywy.
Ponowna walka była bez sensu, bo znowu nas oklepią, uciekać się nie dało, więc uznaliśmy naszą porażkę, rozbieramy się i idziemy w stronę pokrzyw, które były wyższe od nas.
Kiedy już mieliśmy w nie wejść, oni mówią: - Dobra, wystarczy.
Ubierać się i wyp***dalać!
Takiego wroga się szanuje. .
Słodka zemsta W szkole notorycznie zaczepiał mnie jeden typek.
Pluł na mnie, rzucał we mnie różnymi rzeczami, podkładał mi nogę, albo podbiegał od tyłu, uderzał i uciekał.
Chłopaczek był mały i wątły, ale bardzo szybki i zwinny, przez co nigdy nie mogłem go dogonić.
Gdy zaczynałem pogoń, zawsze uciekał do najbliższej patrolującej korytarz nauczycielki, z płaczem, że chcę go bić.
Pewnego razu jedziemy z kolegą na rowerach i nagle - nie wierzę własnym oczom - ten sam koleś idzie sobie chodnikiem.
Rzuciłem do kolegi: czekaj!
Skręciłem i jadę prosto na niego.
W ostatniej chwili zeskoczyłem z roweru puszczając go bokiem i w ułamku sekundy stałem już przed kolesiem.
Działo się to tak szybko, że nawet nie zdążył tego zarejestrować, a co dopiero rzucić się do ucieczki.
Zacząłem tłuc bez opamiętania i przestałem dopiero, jak upadł na ziemię.
Honorową zasadą było, że nie bije się leżącego.
Nazajutrz w szkole mogłem zobaczyć swoje dzieło - oboje oczu podbite i pęknięta warga.
Nigdy więcej mnie już nie zaczepił. retrospekcje dzieciństwo
