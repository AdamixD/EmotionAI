Pracuję w sklepie zajmującym się sprzedażą szaf i zabudowy kuchennej (raczej szaf).
Sklep znajduje się w galerii handlowej, co za tym idzie wiele osób zagląda tylko po to żeby nanieść błota i wyjść.
Nie przeszkadza mi to, nawet fajnie jest sprzątać, bo w innym wypadku prawie cały dzień siedzę przy komputerze.
Mamy akurat wyprzedaż, więc przed samym wejściem stoi pokazowa kuchnia, z naklejoną ceną.
Siedzę sobie spokojnie, układam pasjansa, poprawiam się w lustrze.
I nagle do mojej klatki wchodzi pani z niemowlakiem.
Rozglądają się po sklepie, wchodzą głębiej...
Wstaję z fotela, może uda mi się zaprezentować pani ofertę albo przynajmniej porozmawiać z drugim człowiekiem.
Ciśnienie mi skoczyło - podbiegłam do piekielnej piszcząc: - Proszę pani, tu nie wolno!
Na dole jest pokój dla matki z dzieckiem! - Ale tam śmierdzi, nie będzie Maksiu gówna wdychał! - Ale nie może pani przewijać dziecka na blacie kuchennym! - Umyje pani sobie.
Pani tu jest od sprzątania jak dupa od srania. - Proszę pani, ja nie mogę sprzedać komuś takiej zabudowy!
I stoję jak palma na rondzie w grudniową noc - nie wyrwę przecież babie niemowlaka z rąk.
Tymczasem ona zaczęła już wyłuskiwać bachora z zimowych betów.
Jednak los był dla mnie łaskawy.
Napatoczył się pan ochroniarz supermarketu piętro wyżej.
Chłop jak dąb.
Zauważył awanturkę i zatrzymał się niezdecydowany przed wejściem.
Krew wróciła mi do głowy. - Jak pani widzi ochrona jest na miejscu, i jak pani ściągnie dziecku tą kurtkę, to będzie pani musiała zapłacić za tą zabudowę.
Tu jest monitoring.
Piekielna najwyraźniej chciała coś mi odpowiedzieć, ale w tym momencie jej oczy zetknęły się z kartką, na której dumnie prężyła się czterocyfrowa sumka.
Popatrzyła na ochroniarza, potem na mnie, potem znowu na cenę...
I zdecydowała się poprzestać na wymaszerowaniu ze sklepu obrzucając nas inwektywami.
Pociążowe zapalenie mózgu?
Matki matki wszędzie katastrofa jakaś będzie.
