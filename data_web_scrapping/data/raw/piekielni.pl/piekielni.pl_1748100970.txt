Mam znajomego, strzelca.
Strzelałem z nim razem w lokalnym klubie sportowym, którego założycielem i zarówno trenerem był Piekielny Pan Andrzej.
Hubert, bo tak ma na imię znajomy, osiągał dobre wyniki.
Nawet bardzo dobre - zwycięstwa w ogólnopolskich zawodach, miejsce na podium na Olimpiadzie Młodzieży.
Nasz klubik był raczej mały, ot kilka osób, czasem wypad na zawody, jednak składki były wysokie, a wyjazdy opłacane z naszych kieszeni.
Profesjonalnego sprzętu sztuk jeden, także nie zachęca za bardzo.
Po pewnym czasie ludzie zaczęli się sypać (ja też, kiedy nie miałem już z czego strzelać).
Zapalony sportowiec, swój sprzęt kupiony za grube tysiące.
Pojawiła się dla niego okazja - przeniesienie do klubu w mieście wojewódzkim, km od miejsca zamieszkania.
Duża strzelnica, dużo sprzętu, opłaty raczej symboliczne - miód, malina i orzeszki dosłownie.
Na przeszkodzie stanął jednak Piekielny Pan Andrzej.
Żeby przepisać się do innego klubu, trzeba mieć zgodę z poprzedniego.
Piekielny Andrzej takiej zgody nie wydał, bez podania powodu.
Nasz Hubert, zuch chłopak, trenował w domu, jednak było to nieporównywalne ze strzelaniem na strzelnicy.
Po ponad roku, kiedy osiągnął pełnoletniość, przepisy pozwalały na przepisanie się w końcu do upragnionego klubu, udział w większej liczbie zawodów itp.
Jednak przez ten cały rok Hubert nie miał się jak rozwijać, można powiedzieć, że był to rok zmarnowany.
Po dłuższym czasie wypłynął powód, dla którego Pan Andrzej zdobył przydomek Piekielny.
Otóż, za zajęcie lepszego miejsca na zawodach, zawodnik zdobywa punkty dla klubu.
Za te punkty na koniec roku wypłacane są pieniądze przez Polski Związek Strzelectwa Sportowego dla tegoż klubu.
Nasz klub był mały, tylko Hubert zdobył punkty.
W momencie kiedy by się przepisał, te punkty idą do drugiego klubu.
Piekielny Pan Andrzej dopiął swego, poprzez blokowanie kariery młodego sportowca zarobił.
Astronomiczną kwotę rzędu -300zł.
