Na polską służbę zdrowia dużo narzekań było, to ja dorzucę co nieco o angielskich szkolnych pielęgniarkach.
Historia pierwsza: Szkoła niezależna, żeńska, dość zamknięte towarzystwo.
Gramy w coś przypominającego koszykówkę (raczej jej nędzną parodię), wyskoczyłam, źle wylądowałam, lekko skręciłam kostkę.
Oczekiwania: nauczycielka da mi trochę lodu i pośle po pielęgniarkę (nie liczyłam, że pozwoli mi samej usztywnić nogę, choć doświadczenie w tym mam), pielęgniarka przyniesie bandaż, usztywni, pójdę na pozostałe trzy lekcje.
Rzeczywistość: przez godzinę siedziałam w kącie sali gimnastycznej, nie mogąc nawet ruszyć się do przebieralni.
A bym przeszła, aż tak wielka kontuzja to nie była.
Na szczęście koleżanka przyniosła mi moje rzeczy, więc znalazła się książka do poczytania.
Po jakiejś godzinie (minęła prawie cała kolejna lekcja) przychodzi pielęgniarka z... wózkiem inwalidzkim.
Ja wytrzeszczam oczy, próbuję się sprzeczać, ale że dopiero co wybyłam za granicę i z językiem były problemy, to po jakimś czasie dałam sobie spokój.
Ku uciesze ogółu przewieziono mnie, wiercącą się i marudzącą, do budynku, w którym pielęgniarka miała gabinet (czyli przez pół szkoły), a tu pojawił się problem.
Gabinet znajdował się na piętrze, pielęgniarka zaczęła panikować, ale że stopnie były dość płaskie, a poręcz solidna, weszłam na piętro, zanim skończyła histeryzować.
Do końca dnia siedziałam w gabinecie, dopóki ciocia mnie nie odebrała.
Następnego dnia nie poszłam do szkoły, mimo że tylko lekko utykałam.
Przez siedzenie w zimnej sali w stroju gimnastycznym i potem jazdę w zimnej mżawce dostałam kataru.
Kostki na szczęście więcej nie skręciłam.
Historia druga: Pod koniec roku w tejże szkole zaczęłam ćwiczyć łucznictwo.
Historia dzieje się już w kolejnej szkole - mieszanej, państwowej, nieco normalniejszej.
Niestety siniaki na mojej skórze są bardzo widoczne i bardzo kolorowe.
Jak chyba każdego początkującego łucznika, raz po raz cięciwa uderzała mnie we wnętrze łokcia, tworząc jakże barwną plamę.
Koleżanka na w-fie miała kontuzję, więc ją odprowadziłam do pielęgniarki, oczywiście w bluzce z krótkim rękawem.
Pielęgniarka koleżankę przyjęła, na mnie nie zwróciła uwagi.
Tylko wieczorem Tata mnie pyta, co sobie zrobiłam.
Nie wiem, o co chodzi, więc Tata spieszy z wyjaśnieniami: w środku dnia zadzwoniła do niego pielęgniarka, pytając o przemoc w domu i tym podobne sprawy.
On oczywiście też nie miał pojęcia, co kobietę napadło, dopóki nie opisała siniaka na moim łokciu.
Niestety, nie wszyscy.
W czwartek razem z kolegami brałam udział w zawodach szermierczych w pobliskim klubie.
Walcząc lewą ręką przeciwko praworęcznym, ciągle obrywam w ten sam punkt na ramieniu.
Jak nietrudno się domyślić, siniak teraz kwitnie tam w najlepsze, a obok niego parę mniej efektownych.
W poniedziałek na chemii było dość ciepło, więc zdjęłam żakiet, a miałam koszulkę z krótkim rękawem.
Nauczycielka w krzyk, co ja ze sobą zrobiłam (choć chyba bardziej dla żartów).
Na szczęście kobieta z głową, bez problemu zaakceptowała wyjaśnienie, że „to ku chwale naszej szkoły i „powinna zobaczyć mojego przeciwnika. zagranica
