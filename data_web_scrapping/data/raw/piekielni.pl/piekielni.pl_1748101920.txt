Jestem kierownikiem pociągu Podczas kontroli biletów wszedłem do przedziału, w którym siedziała Pani z małym psem rasy York.
Pies siedział na kolanach podróżnej.
Poprosiłem o okazanie biletu na przejazd psa.
Podróżna stwierdziła, że go nie posiada, ponieważ ma dla niego transporter.
Dla niewtajemniczonych podróżny może przewieźć ze sobą psa pod warunkiem, że posiada dla niego bilet, pies jest na smyczy i w kagańcu, oraz właściciel posiada aktualną kartę szczepień.
Wyjątkiem od tej reguły jest pies przewożony w transporterze.
Wtedy traktowany jest jak zwykły bagaż.
Poinformowałem podróżną, że jeżeli chce przewozić psa poza transporterem to niestety będzie musiała zakupić dla niego bilet za ,20zł.
Podróżna stwierdziła, że schowa go do transportera.
Na tym myślałem, że sprawa się zakończy.
Minął miesiąc, a ja dostałem pisemne wezwanie do złożenia wyjaśnień dotyczących skargi, która wpłynęła od podróżnej.
Według opisu w wyjątkowo nieuprzejmy sposób zmusiłem ją do zamknięcia psa w transporterze.
Pies w zamknięciu bardzo źle zniósł podróż całą drogę piszcząc i próbując wydostać się z transportera.
Podróżna zażądała przeszkolenia pracowników w kierunku empatii i współczucia wobec zwierząt.
Moim zdaniem opłata dodatkowa w wysokości 150zł za brak biletu dla psa bardziej przekonałaby podróżną, że lepiej zakupić bilet niż skazywać zwierzę na niepotrzebne cierpienia związane z podróżą. kolej
