Koniec starego roku i początek nowego.
Okres przyznawania premii za zeszły rok przypomniał mi jak to wyglądało w mojej poprzedniej pracy.
Podczas przyznawania tzw. zadań rocznych często były one powiązane właśnie z tymi wytycznymi co stwarzało duże problemy, żeby te cele osiągnąć.
Jeżeli ktoś miał jakiś pomysł jak obniżyć koszty i szedł z tym do szefowej to przeważnie odbijał się od ściany, bo to spowoduje problemy w innych działach.
Wydaje się, że pomysł żeby jedna osoba trzymała nad tym piecze jest dobry, ale w praktyce wychodziło na to, że szefowa torpedowala każdy z pomysłów przez co ciężko było osiągnąć przyznawane zadania roczne od których zależała premia.
Ja rozumiem, że pracując w korporacji powinno się patrzeć globalnie na różne procesy, a nie tylko na swój ogródek, ale w takim razie po co przyznawała nam cele, których nie dało się osiągnąć?
Kolejnym problemem był podział pieniędzy przyznawanych w ramach tych premii.
Korporacja przeznaczala odgórnie konkretną kwotę na wszystkie trzy działy, które były potem dzielone na pracowników przez szefową według jej uznania (teoretycznie mogła dać więcej osobie, która nie wykonała swoich zadań rocznych niż osobie, która wykonała je w %).
W tej kwocie zawierała się również jej własna premia, którą miała sobie uczciwie sama przyznać.
Dodam jeszcze, że w jednym z działów pracowały jej trzy kuzynki (każda miała inne nazwisko po mężu, więc możliwe, że korporacja nie wiedziała, że są rodziną) oraz jedna przyjaciółka z dzieciństwa.
Nikt oficjalnie tego nie udowodnił, ale były spore podejrzenia, że to one zgarniają najwieksze premie niezależnie od swoich wyników.
Czyli gdyby korporacja przyznała na wszystkich pracowników łącznie tysięcy to zamiast rozdzielić je mniej więcej po równo to szefowa mogła przyznać sobie 10k, a swoim koleżankom i rodzinie po 5k i dopiero pozostałe pieniądze rozdzielić na resztę.
Niestety nigdy oficjalnie nam nikt nie powiedział ile pieniędzy dostawała szefowa do podziału, ale po rozmowach ze współpracownikami z mojego działu i innych działów niepodległych pod moją byłą szefową, można było zauważyć spore dysproporcje.
Na szczęście zwolniłam się na początku pandemii i w mojej nowej firmie wiem przynajmniej, że premie przyznawane są uczciwie.
