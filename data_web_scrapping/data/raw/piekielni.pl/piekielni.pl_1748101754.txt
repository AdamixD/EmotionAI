Piekielny Dziad ze Stogów.
Na gdańskiej plaży Stogi stałym bywalcem jest Piekielny Dziad - mocno opalony facet wyglądający na ok. - lat, który regularnie zaczepia młode, obce mu dziewczyny.
Niby nie robi nic nielegalnego - nie podgląda, nie obmacuje, ale jest cholernie namolny.
Ja i moja przyjaciółka pierwszy raz miałyśmy z nim do czynienia kilka lat temu.
Akurat przebierałyśmy się, żeby wrócić do domu.
Dziad przylazł, stanął (zbyt) blisko nas i zaczął zagadywać, opowiadać jakieś swoje historie.
Spojrzałyśmy na siebie zdziwionym wzrokiem i pomyślałyśmy Ot, jakiś dziwak się napatoczył.
Jego towarzystwo było dla nas dość niezręczne, ale myślałyśmy, że szybko się go pozbędziemy, bo i tak akurat wychodziłyśmy.
Niestety bardzo się pomyliłyśmy.
Od tamtej pory trafiałyśmy na niego prawie za każdym razem, gdy pojawiałyśmy się na Stogach.
Zawsze ten sam scenariusz: dostrzega nas z daleka, podchodzi bardzo blisko i próbuje nawiązać rozmowę, mimo naszego wyraźnego braku zainteresowania.
Początkowo starałyśmy się jakoś delikatnie go zbyć (Haha, naprawdę?
Ok, my już lecimy do wody).
Ale gdy nasze coraz bardziej stanowcze prośby o pozostawienie nas w spokoju nie skutkowały, byłyśmy zmuszone poprosić go o oddalenie się w nieustalonym kierunku przy użyciu bardzo niecenzuralnych słów.
Z czasem wyrobiłyśmy w sobie wręcz dziado-radar: co chwila się rozglądałyśmy dookoła, a gdy tylko dostrzegałyśmy na horyzoncie Piekielnego Dziada, szybko przenosiłyśmy nasze obozowisko jak najdalej od niego.
Niezbyt fajne, gdy chcesz się po prostu zrelaksować na plaży.
Postanowiłam o tym napisać, bo ostatnio znów byłam na Stogach i znów widziałam Piekielnego Dziada.
A jakże - niestrudzenie zaczepiał kolejne młode dziewczyny.
Wydaje mi się, że i mnie dostrzegł, ale chyba wreszcie dotarło, że lepiej do mnie nie podchodzić :) plaża stogi
