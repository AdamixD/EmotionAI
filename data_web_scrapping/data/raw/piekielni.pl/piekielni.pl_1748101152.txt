Historia Krolewny o wątpliwym poziomie serwowanego doświadczenia artystycznego - drogą wolnego skojarzenia - przypomniała mi pewną historię.
Otóż mieszkam w mieście, które jest nieduże, ale swoją kropkę na mapie ma.
Przez tę kropkę chyba od czasu do czasu znajduje się na trasie różnych zespołów.
W takim przypadku miasto sięga do swoich zasobów i robi im koncert w jednej z trzech lokalizacji: na scenie na zamku, na scenie w kinie albo w knajpie Piekiełko.
W Piekiełku ląduje cała muzyka, która nie jest muzyką klasyczną i recitalem śpiewanej poezji JPII.
Piekiełko jest sklepioną krzyżowo piwnicą pod urzędem miejskim, pomalowaną na żółto i różowo, z szerokim na . m filarem, podtrzymującym sklepienie m od sceny.
Posiada podest na cm robiący za scenę, pluszową kotarę w kolorze czerwonego wina i napis Centrum kultury i nauki Piekiełko wycięty ze styropianu nad sceną.
Piekiełko zasłynęło kiedyś tym, że na koncercie punkowym rozstawili krzesełka pod sceną, bo im się pomyliło z wieczorem jazzowym.
Na co dzień w Piekiełku sprzedaje się frytki, pierogi i piwo, a lokalem zajmuje się najemca, ale na czas koncertu przychodzi - KHEM- miastowa ekipa koncert obsługiwać.
Czy pamiętacie, że m od sceny jest szeroki na . m filar?
A wiecie, co jest na czole tego filaru, od strony sceny właśnie?
Panel z kontrolkami jest!
Więc grają sobie Kwasożłopy, reflektor się świeci, publiczność sobie poguje, bardzo starając się nie wpadać na zespół (bramki? jakie bramki?) i nagle światło zaczyna migać.
Myślę sobie: Niemożliwe!
Ktoś zaczął robić lightshow!
Może własnego człowieka przywieźli i miga teraz tym jednym reflektorem do rytmu.
Po czym światło zgasło.
Ale nagłośnienie działa, zespół gra niewzruszenie, udając że wszytko ok, pogujący tłum i tak poguje na ślepo, żeby nie widzieć tego różowego i żółtego na ścianach, bo to psuje nastrój.
Ktoś od zaplecza się przeciska, dopada panelu z kontrolkami i światło znowu jest. - PROSZĘ DUPAMI NIE WPADAĆ NA PRZYCISKI! - wrzeszczy do pogującego tłumu.
Facet sobie idzie.
Facet wraca - NIE WPADAĆ MÓWIĘ - po czym został staranowany przez wielbiciela miejskiej kultury i sam zgasił światło szlachetną częścią ciała.
Doszło do niego sedno problemu i postanowił go rozwiązać.
Stanął tyłem do zespołu, oparł się ramionami o filar i siłą autorytetu swoich kg bronił przełączników własnym ciałem przez cały koncert.
I z całym swoim poświęceniem obronił!
Reflektor nie mignął i nie ruszył się już ani razu.
To natomiast, co dzieje się po koncercie wymaga osobnego akapitu: WSZYSTKIE normalne knajpy po to robią koncert, żeby sprzedać dużo piwa i zarobić trzy razy tyle, co przez cały tydzień.
W Piekiełku po koncercie wychodzą panie z odkurzaczami i mopem i przeganiają gości z kąta w kąt, bo trzeba ogarnąć, a koncert już się przecież skończył, no!
Więc wszyscy goście się wynoszą do prywatnej knajpy obok i czają w oknie na wychodzące zespoły.
Na szczęście przed kolejnym koncertem panel z kontrolkami przenieśli.
