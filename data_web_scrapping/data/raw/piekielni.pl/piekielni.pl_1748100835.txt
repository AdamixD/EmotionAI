Akcja w dużym sklepie.
Po markecie gania dzieciak, tak z lat, wrzeszczy, potrąca innych kupujących.
Matka i babcia, dwie tlenione blondyny nie zwracają uwagi zupełnie.
Mały wyszarpuje babci wózek i rusza w rajd po głównym przejściu Odsuwam się przezornie pełna złych przeczuć, bo na środku kilka wystawek ze szkłem na sztuki, dzbanuszki, szklanki, świeczniki i takie tam, wszystko na promocji, raczej poustawiane luzem.
Nie zdążyłam nawet wejść między regały kiedy dobiegł mnie brzęk tłuczonego szkła i ryk podobny do syreny strażackiej.
Matka i babka galopem do młodego.
Panie z dzieckiem szykują się do odwrotu, ale starszy pan je zatrzymuje.
Zza regału wychodzi pracownik sklepu i zaczyna się piekło na kółkach.
Pracownik wzywa ochronę, babcia wyzywa go od pieprzonego kapitalisty, matka próbuje utrzymać dziecko, które piszczy, kopie i gryzie...
Jak pakowałam zakupy, całe towarzystwo bogatsze o jeszcze jednego ochroniarza, maszerowało do biura, a w tle słychać było sprzątanie szkła.
Pewnie zapłaciły za szkody.
Ciekawi mnie tylko czy sklep może im dać po takiej jeździe szlaban na wejście?
