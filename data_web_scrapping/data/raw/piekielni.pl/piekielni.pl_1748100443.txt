Przychodnia i urocza pielęgniarka.
Moja przychodnia jest mała.
Pielęgniarki i lekarze to sąsiedzi, więc panowała sielanka.
Panowała, dopóki jedna z pań nie odeszła na emeryturę, przyszła nowa.
I wszystko uległo zmianie.
Otóż podczas JEJ dyżuru, nie można już telefonicznie wyciągać kart.
Nie udziela informacji ile jest osób, bo nie.
Nie udziela informacji dotyczącej godzin pracy danego lekarza, bo nie.
Sytuacje właściwa: Dostałam kartę o stanie zdrowia do podbicia, więc poszłam się zarejestrować.
Jestem trzecia w kolejce.
Słyszę, jak pan pyta o której może przyjść w piątek bo od zaczyna pracę.
W odpowiedzi usłyszał, że skoro nie ma czasu to niech w ogóle nie przychodzi.
Z mojej wizyty była już zupełnie niezadowolona, bo kto to widział bilanse okresowe robić.
Kartę wyrwała mi z ręki, kazała usiąść.
P - pielęgniarka J - ja P - Pani X, pani nie jest u nas zarejestrowana! (od lat tam chodzę.
Z powodu mojej choroby nawet dość często).
J - Zapewniam panią, że jestem.
P - Ale nie ma tu pani karty.
Chyba pani nie myśli, że ją zgubiłam.
J - Chcę tylko dostać się do lekarza.
P - Koniecznie tutaj? (Nieee, skądże, przyszłam tu tylko popatrzeć na króliczki i pieski na ścianach).
P - Nie przyjmiemy pani.
Na szczęście pojawiła się inna, milsza pani, która powiedziała, żebym sobie usiadła, ona zaraz kartę znajdzie.
Kiedy ja czekałam, przyjmowane były inne osoby, a cudowna pielęgniarka z obrażonym tonem podawała kto za kim jest.
Zostałam zupełnie pominięta w kolejce.
Z trzeciego miejsca trafiłam chyba na piętnaste.
Podchodzę więc: P - Słuuuchaaaam. - Z obrażonym tonem.
J - Czy moja karta się już znalazła?
P - Chyba pani żartuje?!
Co sobie pani wyobraża?
Kim pani jest?
Proszę usiąść i czekać!
Ja nie będę z panią rozmawiać.
Ani ja, ani inni ludzie na poczekalni nie wiedzieli o co chodzi.
Karta się znalazła.
W koszyku o nazwie: częste przypadki.
Czyli ludzie, którzy są tam co kilka dni.
Nie zostałam przyjęta.
Bo za późno się zarejestrowałam.
Skarga poszła, ale nie wiem czy to coś da. przychodnia.
