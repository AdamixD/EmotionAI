Dobra, naprawdę nie traktuję Piekielnych jako bloga pt. moja depresja, ale po prostu muszę, bo jak to nie jest piekielne, to nie wiem co...
Mam naprawdę bardzo racjonalne podejście do życia.
Jak jestem chora, to biorę leki, żeby się wyleczyć, nie?
I dlatego nigdy nie rozumiałam ludzi, którzy zaprzestają brania leków (owszem, głownie psychotropowych), bo już mi lepiej, chyba mi przeszło itp.
I nie wiem, co mam robić.
Psychiatra przepisała mi leki.
Grzecznie wykupiłam, w sumie to musiałam czekać aż dojdzie zamówienie, bo na stanie w aptece nie było, no ale mam.
Jedne rano, drugie wieczorem, po tygodniu mam zwiększyć dawkę.
To było tydzień temu, w środę.
Środa - jeszcze OK.
Czwartek rano - o, działają, wreszcie poczułam głód, hurra!
Co z tego, że w żołądku mnie skręca, jak każdy kęs rośnie mi w ustach i mimo dokładnego gryzienia staje mi w gardle, mam wrażenie, że duszę się każdym kęsem...
No ale plecy nie bolą, fajnie, zamiast rozrywającego bólu lekki dyskomfort w okolicy lędźwiowej, spoko.
Głodna jestem jak cholera, ale jedzenie jw.
Oprócz tego silne zawroty głowy, ucisk w klatce piersiowej i ogólne osłabienie powodujące, że pójście do łazienki jest wyzwaniem ponad siły.
Tu mała dygresja - ktoś mi powiedział nie czytaj ulotek, zwłaszcza o skutkach ubocznych, bo sobie to wkręcisz i będziesz to miała!.
No więc nie czytałam, dopiero przy zawrotach głowy (naprawdę silnych!) zerknęłam do ulotki.
No tak, jest...
Boli nawet leżenie w łóżku, do niczego innego nie jestem zdolna, po raz kolejny gratuluję sama sobie, że poprosiłam psychiatrę o L4, bo w życiu nigdy (takie głupie powiedzonko) nie dałabym rady w takim stanie pójść do pracy.
Młoda chodzi po zakupy i wychodzi z psem, no ale jak jest na treningu a Kruszyna piszczy, że MUSI wyjść, to idę, zastanawiając się, czy wrócę do domu...
Piątek wieczór cd.
Pie*dolę, nie biorę tego świństwa!
Sobota - bz.
Niedziela - bz.
Poniedziałek - bz.
Wtorek - trochę lepiej.
Poszłam się wykąpać, bo oprócz opisanych wcześniej dolegliwości było mi cały czas zimno i co chwile oblewałam się zimnym, lepkim potem.
O kąpieli marzyłam gdzieś od soboty, nie byłam w stanie.
Dzisiaj - dużo lepiej.
Te cholerne leki chyba już się wypłukały z organizmu...
NIKT mnie nie uprzedził.
Kurde, czy ktoś mi powie, w jaki sposób mam pracować, nie potrafiąc wstać z łóżka?
Dobra, nawet jakbym się jakoś pozbierała i dojechała do pracy, to cienko widzę wykonywanie obowiązków, kiedy zataczam się, przewracam i mam mocno błędne spojrzenie.
Czy lekarz nie powinien uprzedzić, że coś takiego może wystąpić?
Aha, nie ogłaszam całemu otoczeniu, że mam depresję, ale akurat jedna z moich koleżanek z pracy wiedziała, a że miała córkę z podobnymi problemami, to mnie uświadomiła, że przepisywanie leków to loteria.
Ojej, źle działają?
No to zmienimy...
Podobno pół roku jej ustawiali, zanim była w stanie normalnie funkcjonować.
Ku*wa, nie mam pół roku.
Nie wiem, co mam robić.
