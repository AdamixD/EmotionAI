To nie historia tylko bardziej moje spostrzeżenie, ale jak najbardziej dotyczy zachowania tajemniczych piekielnych.
Byłam na zakupach w Lidlu - kto bywa, ten wie, że w tym sklepie w rzędzie metalowych koszów znajdują się towary z gazetek promocyjnych, co tydzień inne.
Akurat była akcja z dziecięcymi ubrankami.
Niech mi ktoś wytłumaczy, w jakim celu ludzie otwierają KAŻDE opakowanie?
Jestem w stanie jakoś zrozumieć, że ktoś chce pomacać materiał, żeby sprawdzić jego jakość.
Mogę nawet uwierzyć, że ktoś nie wierzy rozmiarowi wypisanemu wielką czcionką na opakowaniu i chce ocenić go na oko.
Niestety jednak moja wyobraźnia nie sięga na tyle daleko, żeby domyślić się, czemu ludzie otwierają wszystkie opakowania danego rozmiaru i rozwlekają je po dwóch sąsiednich koszach.
