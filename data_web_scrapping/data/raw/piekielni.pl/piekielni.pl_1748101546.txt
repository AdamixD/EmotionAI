TLDR; narzekanie na właścicieli psów.
Zanim do mnie trafił, przemyślałam to i przygotowałam się, upewniłam się że mnie na to stać i naprawdę tego chcę - innymi słowy podeszłam do tematu na serio, wiedząc że to odpowiedzialność, a nie zakup maskotki.
Kiedy już szczeniak u mnie był, mieszkałam w bloku w nowszej dzielnicy (osiedle miało jakieś lat) i nigdy nie spotkała mnie tam żadna przykra sytuacja dotycząca psa.
Inni psiarze też wydawali się względnie ogarnięci, kupy były sprzątane itd.
Kilka miesięcy temu przeprowadziłam się do segmentu w starszej dzielnicy.
Wokół głównie niska zabudowa, ale do blokowiska wcale nie tak daleko.
I borze szumiący, to jest tak inna mentalność niż ta do której przywykłam... . % psów które mijamy na spacerach rzuca się do nas.
Część już z wrzaskiem, część z odwiecznym tekstem właściciela on się chce przywitać (nie będę tłumaczyć dlaczego nie, to nie jest przywitanie - pewnie i tak większość tutaj ogarnia ten temat. jeśli nie to proszę o komentarz, spróbuję naprostować).
Ja, dla poszanowania tej drugiej osoby i dla komfortu psa, zawsze przywołuję swojego futrzaka i ustawiam go przy nodze podczas mijanki, żeby potem zwolnić i pozwolić eksplorować dalej.
Nie ma spaceru, żebym nie musiała prosić o skrócenie smyczy na końcu której dusi się pies czołgając w naszą stronę.
To jest normalne?
Tak to powinno wyglądać?
Czasami widzę też dramat polegający na ciągnięciu przez właściciela smyczy w górę podczas gdy pies (prawie zawsze jakiejś mniejszej rasy) dynda ledwo dotykając łapkami ziemi bo w rozumieniu tego człowieka to jedyny sposób powstrzymania tej wiewiórki przed zagryzieniem nas. .
Wiele domów wolnostojących ma psy stróżujące na podwórku.
Ogólnie nie jestem przeciwna trzymaniu psa na zewnątrz - są typy psów które się super w takim układzie odnajdują.
Ale niemal wszyscy właściciele w takiej sytuacji kompletnie o te zwierzaki nie dbają.
No bo jak pies żyje i ma gdzie się przejść to wszystko gra, nie?
Wiecznie widzę niedomknięte furtki, siatki tak lekkie że kot by je rozwalił, dziurawe budy czy kilka psów na jednym podwórku które w ferworze jazgotu rzucają się też na siebie nawzajem bo takim stresem jest dla nich przechodzień.
Pies się sam nie wychowa.
Bez socjalizacji i jakichś podstaw można skończyć z wiecznie zestresowanym i wybuchowym zwierzakiem i zamiast fajnego towarzysza.
Za kilka lat oboje będziecie się ze sobą męczyć.
Nie każdy musi chodzić na treningi i układać życie wokół czworonoga, ale wielu ludzi zapomina, że w obecnych czasach posiadanie psa to nie obowiązek tylko wręcz luksus.
Bo pies kosztuje czas i pieniądze.
Nie masz tych zasobów to zainwestuj w maskotkę. pies
