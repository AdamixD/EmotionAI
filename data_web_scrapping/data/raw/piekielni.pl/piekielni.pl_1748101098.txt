Kiedy byłam jeszcze w liceum poznałam cudownego chłopaka.
Ja - zwykła szara myszka, nie wierzyłam, że kiedykolwiek ktoś taki mógłby się we mnie zakochać, ale po jakimś czasie sam nazwał się moim chłopakiem.
Mieliśmy dobre i złe chwile.
Rozstawaliśmy się i schodziliśmy, jednak dowiedziałam się że ma drugą.
Obiecywał mi, że ona nic nie znaczy i że to tylko kwestia czasu, kiedy ją zostawi.
Kochałam go tak bardzo, że wierzyłam w jego słowa.
Po miesiącach zerwaliśmy i kontakt się urwał.
Co kilka miesięcy próbował mnie odzyskać, ale byłam nieugięta i na to nie pozwoliłam.
Dopiero po którejś z kolei próbie spotkania umówiłam się z nim i tam dowiedziałam się, że ją zostawił i próbował się ze mną skontaktować, ale bez skutku.
Nigdy nie dostałam jego wiadomości.
Nie wiem dlaczego, ale żaden sms do mnie nie dotarł i nie było nawet znaku po połączeniach.
Obiecałam mu, że wrócę ale w tym czasie on rozpoczął inny związek, a ja dałam mu czas na zakończenie.
Jednak jakiś czas później, poznałam kogoś innego i podjęłam szybką decyzję o związku, ponieważ nie dawałam już sobie rady sama, a mój były chłopak się nie odzywał i miałam wrażenie, że nigdy więcej tego nie zrobi.
Tego samego dnia dostałam od niego wiadomość, że zrobi dla mnie wszystko i że możemy znowu być razem.
Nie wiedziałam co zrobić, więc pozostałam w nowym związku z nadzieją że samo się ułoży, ale on zaczął ćpać i próbował popełnić samobójstwo.
Rozmawiałam z nim długo, wyjaśniłam całą sytuację.
Po jakimś czasie zrozumiał i oboje rozpoczęliśmy nowe życie.
Ja w międzyczasie w nowym chłopaku zakochałam się i byłam pewna że podjęłam dobrą decyzję.
Gdyby tak było, nie pisałabym tutaj.
Otóż mój chłopak wzbraniał się, żeby przedstawić mnie swoim rodzicom.
Okazało się, że nie ma z nimi dobrych stosunków.
Niejednokrotnie przez ich zachowanie miał myśli samobójcze.
Zawsze przy nim byłam i starałam się go uspokoić, kiedy po raz kolejny nachodziły go te myśli.
Zawsze budziło to we mnie wiele emocji.
Nic więc dziwnego, że za każdym razem nie mogłam pohamować łez.
Często słyszałam od niego, że mnie nienawidzi i żebym wreszcie dała mu spokój, ale nie mogłam.
Kiedyś do niego poszłam, oczywiście jego rodzice mnie nie zaakceptowali i nie akceptują do teraz, mimo że od tego czasu minął już prawie rok.
Jest o mnie tak zazdrosny, że nie pozwala utrzymywać mi kontaktu z przyjaciółmi, a zawsze miałam lepszy kontakt z mężczyznami.
Dziś czuję się samotna, mimo że mieszkam w stolicy, wokół mnie tylu ludzi.
Nie mam do kogo się odezwać.
To co robi budzi we mnie negatywne emocje i mam wrażenie, że moje uczucia coraz bardziej słabną, a na pierwsze miejsce wracają uczucia do mojego byłego, bo mimo zdrady i wielu kłamstw nigdy nie byłam przy nim samotna.
Nie mogę od mojego chłopaka odejść, bo nie wiem czy nie byłaby to ostania rozmowa w jego życiu.
Teraz żałuję, że lata temu nie umiałam mu wybaczyć i wiem, że nigdy więcej nie będę miała szansy z nim być, a on prawdopodobnie teraz jest szczęśliwy z tą dziewczyną, z którą był kiedy nie odpowiedziałam na jego smsy.
Tak to ja jestem piekielna w tej historii Przegrałam życie
