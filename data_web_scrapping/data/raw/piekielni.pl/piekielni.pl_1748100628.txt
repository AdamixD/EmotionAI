Jakiś już czas temu wracałam do domu ostatnim mpk-iem (zawrotna godzina ).
Aż do mniej więcej połowy trasy w autobusie prócz mnie był tylko kierowca.
W pewnym momencie jednak wsiadły trzy starsze panie, skasowały bilety i porozglądały się gdzie by tu usiąść.
Ja siedziałam w pierwszym rzędzie siedzeń koło drzwi (bo najbliżej), autobus duży, około kilkanaście miejsc wolnych dookoła, w tym jedno bezpośrednio koło mnie.
Dwie z pań ulokowały się dwa rzędy za mną, na podwyższanych miejscach, zapraszając trzecią, żeby siadła niedaleko nich... ale nie.
Pani owa wymownie stała nade mną przez kilkadziesiąt sekund, aż w końcu nie doczekawszy się mojej reakcji zaczęła głośno dyskutować z pozostałymi w stylu: -Patrz, udaje że nie widzi... -Jaka ta młodzież dzisiaj niewychowana... -Bezczelna smarkula...
Dla pewności rozejrzałam się jeszcze po autobusie, upewniając się, że pani nie była o kulach itp. a miejsc wolnych nie brakowało. komunikacja_miejska
