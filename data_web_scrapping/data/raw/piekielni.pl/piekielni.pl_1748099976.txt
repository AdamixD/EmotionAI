Tytułem wstępu - jestem informatykiem, mam podpisane umowy z kilkoma małymi firmami na opiekę, czyli usuwanie usterek, konfigurowanie komputerów, zakupy sprzętu, sprawy sieciowe itp.
Jednym z klientów była firma zajmująca się czymś z finansów.
Około pracowników, raczej młoda kadra, dużo żelu, tapety, skórzane teczki, drogie garnitury i kostiumy, po ekonomii, jakichś administracjach i tak dalej.
Dwa tygodnie wcześniej szef zainwestował w dużą laserową drukarkę podpiętą do sieci, czyli w firmie była jedna drukarka z której drukowały wszystkie stanowiska.
Zainstalowałem, skonfigurowałem, sprawdziłem, działało przez dwa tygodnie.
Wyjechałem w piątek wieczór na długi weekend majowy.
Sobota -ta rano, telefon.
Dzwoni jedna z pracownic, w pełnej histerii wrzeszczy do słuchawki: Drukarka nie działa!
Jak to k*wa zrobiłeś!
Trzeba pilnie wydrukować!
I tak dalej - wrzaski pomieszane z obelgami.
Kilka razy jeszcze dzwoniła, ale nie odebrałem, na ty nie przechodziliśmy.
Za chwilę widzę numer szefa firmy.
Facet ogólnie w porządku, tym razem też, choć mocno zdenerwowany.
Rozmowa trwała dłuższą chwilę, udało mu się mnie przekonać, żebym jednak podjechał i zobaczył co i jak, bo to jakaś superpilna analiza i prezentacja, akurat pracuje nad nią osób i muszą ją dziś oddać zleceniodawcy.
Z ogromnym oporem jednak się zgodziłem, bo wprawdzie klient nasz pan, ale kilometrów to jednak spory kawałek.
Ale umówiłem się na podwójną stawkę za interwencję, zwrot za paliwo w obie strony, oraz podwójną godzinową, liczoną nie za samą pracę ale od momentu wyjazdu do powrotu.
OK, jadę na miejsce, na parkingu wychodzę nieco zmięty z auta, idę się na szybko odświeżyć, akurat przyjeżdża szef.
Krótka wymiana zdań, wchodzimy do biura.
Atmosfera jak w ulu, wszyscy wrzeszczą i biegają bez sensu, od razu w moją stronę pełno wyzwisk i pretensji.
Jeden rzut oka na pierwszy z brzegu monitor... pokazałem szefowi.
Pominę resztę wydarzeń, w każdym razie dostałem od razu całą obiecaną kwotę razy dwa, więc ostatecznie byłem nieźle do przodu.
Mało przyjemne podsumowanie historii - wszystkie osób zostało z końcem maja zwolnione.
Byłbym zapomniał - na każdym z monitorów widniał komunikat: BRAK PAPIERU W DRUKARCE.
