Ostatnie opowieści o służbie zdrowia przypomniały mi pewną, o której opowiadała mi mama, a dotyczy dziedziny stomatologii i wydarzyła się całkiem niedawno.
Mama M mimo swojego dość sędziwego wieku (jak na matkę) ma wszystkie swoje zęby.
Mniej i bardziej zdrowe.
Kilka miesięcy temu jeden z zębów ją trochę pobolewał więc zapisała się do dentystki D.
Nadszedł termin wizyty.
Okazało się, że dziura tak więc borowanie.
Standardowa procedura, która nie powinna być trudna dla dentysty.
No, ale jednak.
Po wizycie mamę ten ząb zaczął strasznie boleć.
Kilka dni brała tabletki przeciwbólowe aż w trybie nagłym poszła do tej samej dentystki, by naprawiła co schrzaniła.
Tak więc poszła i usiadła na fotelu.
I wywiązuje się taki oto dialog: D: Oj oj, coś nam się tu porobiło...
M: Samo się porobiło?
D: No... możliwe że przeze mnie.
Bo wie pani, ostatnio taka roztargniona jestem...
I do tego ten zabieg...
M: Jaki zabieg?
D: No mój, miałam niedawno...
M: Ojej, a na co?
D: No, na oczy...
Mama uciekła z fotela i naprawiła ząb u innej dentystki.
Tym razem takiej, która WIDZI.
