Pracuję w agencji dużej firmy ubezpieczeniowej.
Opowieść będzie o tym, jak skutecznie zdezorganizować pracę jednostki dużej firmy na cały dzień, a piekielnymi sprawcami byliśmy niestety my.
Ponieważ nasza agencja ma dwa biura sporo od siebie oddalone, kontaktujemy się z drugim mailowo w celu zamówienia materiałów potrzebnych do pracy.
Warto dodać, że z oddziałem głównym tej firmy kontaktujemy się także w ten sam sposób.
Pewnego dnia zaczął kończyć nam się papier do drukarki.
Jak zawsze napisaliśmy więc szybciutko maila do drugiego biura (a że pracowników w agencji mamy mało, wszyscy się znają więc napisaliśmy maila w stylu Towarzysze! potrzebujemy papieru A4 o wymiarach takich i takich!
Pokój!)i pracujemy dalej.
Po kilku długich godzinach otrzymujemy maila zwrotnego ale... od oddziału głównego.
Zdziwieni czytamy jego zawartość a tam - cała długa rozmowa bardzo wielu pracowników bardzo wielu różnych działów dot. naszego papieru.
Okazało się że przez pomyłkę wysłaliśmy nasze zamówienie właśnie do nich, a każda z tych osób zastanawiała się czy mogą nam taki papier przydzielić i przesyłała zapytanie dalej!
Poszło to w końcu do Dyrektora Oddziału i dopiero on stwierdził, że jednak nie mogą nam tego papieru zapewnić...
Nasza szefowa, kiedy to zobaczyła, stwierdziła że zamówiliśmy po prostu zły wymiar...
Przezorny Zawsze Ubezpieczony
