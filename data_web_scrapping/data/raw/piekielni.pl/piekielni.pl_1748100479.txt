O tym, jak dzisiejsza młodzież olewa naukę.
Lekcja biologii rozszerzonej w liceum ogólnokształcącym, rozdanie kartkówek.
Pani Profesor: - Wy w ogóle się nie uczycie, przecież to wstyd, takie oceny, a wy pewnie jeszcze na medycynę wszyscy chcecie iść...
To jakiś absurd!
Absolutne niedouczenie, moi drodzy, to jest ostatni moment, żeby wziąć się w garść, za rok matura!
Dzień jak każdy, prawda?
Jednak nie, po południu miało miejsce zebranie z rodzicami.
Oto, co przekazała mi mama: - Wasza wychowawczyni mówi, że nie macie żadnego życia poza szkołą, zamiast spać się uczycie, a od rana popijacie tylko jakieś energetyki i snujecie się po korytarzach jak zombie.
Jest tym bardzo zaniepokojona, bo taka atmosfera wpływa niekorzystnie na wasze zdrowie.(Po czym następuje seria pytań, czy wszystko w porządku) Zastanawiam się tylko, co w końcu z nami jest nie tak? szkoła
