Historia chłopaka o nicku TenCzarny przypomniała mi jedną niezbyt przyjemną sytuację z mojej dość już odległej przeszłości.
Będzie nieco przydługawo, trochę nie na temat, bo nie ma tu piekielnych ani klientów, ani sprzedawców, ale ta historia pokazuje, jacy ludzie potrafią być nietolerancyjni i zwyczajnie chamscy.
Na wstępie: jestem biseksualna, a moi rodzice wiedzą o mojej orientacji, co ma znaczenie w tej konkretnej historii.
Otóż w wieku lat około siedemnastu miałam dziewczynę.
I, jak normalna para, często spotykałyśmy się po lekcjach.
Czasem poszłyśmy na zakupy, innym razem do kawiarni, jeszcze innym do parku.
I właśnie park okazał się dla nas feralny.
Pewnego dnia tatko odebrał nas po lekcjach, a że chciał jechać jeszcze na zakupy, to on poszedł do supermarketu, a my poszłyśmy do parku obok niego, umawiając się, że po nas przyjdzie, jak skończy.
Siedziałyśmy na ławce, rozmawiałyśmy, a że park wyglądał na całkowicie opustoszały, w pewnym momencie zaczęłyśmy się całować.
I tu zaczyna się akcja właściwa, bo jakieś dwie sekundy później... zostałam uderzona laską w plecy.
Jakaś starsza pani (tak, taka od jedynego słusznego radia) pojawiła się dosłownie znikąd i po prostu walnęła mnie (dość mocno) swoją trzecią nogą.
Nie zdążyłyśmy jeszcze wyjść z szoku, kiedy zaczęła się litania.
A że bezbożnice, że dzi*ki, że ku*wy, że lafiryndy, że się boga nie boimy, że to, że tamto.
Wrzeszczała, że było ją chyba słychać w promieniu kilkuset metrów.
Nie przytoczę dokładnie, co wtedy powiedziałam, ale z pewnością nie było to w żadnym stopniu grzeczne, a pewnie i trochę podwórkowej łaciny poleciało.
W tym właśnie momencie przyszedł mój tato i zapytał, czy jest jakiś problem.
I mój tekst Nie, tatku, wszystko gra, pani już stąd idzie rozpoczął kolejną tyradę mohera.
To pan jest jej ojcem?
Ta, bezbożnica, całowała tą dziewczynę! (tutaj paluch w stronę mojej dziewczyny) To jakieś zboczenie!
Ku*wią się w biały dzień!
Tutaj tatko nie wytrzymał, bo córci mu nikt obrażać nie będzie, a że dość wybuchowy jest z natury, to też dał czadu ;) Pani się w życie mojej córki wtrącać nie będzie!
Jak będzie chciała, to może nawet seks tutaj na ławce uprawiać, a panią powinno to g*wno obchodzić!
A że z dziewczyną?
To jej sprawa z kim!
Coś w tym stylu.
Pamiętam dokładnie tylko jeden tekst: jak pani dupy dawała każdemu w stodole na sianie, to jakoś nikt się nie czepiał.
Na koniec rzucił tylko chodźcie, dziewczyny i zostawiliśmy babcię, złorzeczącą pod nosem.
Jak się później okazało, kobieta pochodzi z naszej wioski, a że jest mniej więcej w wieku naszej babci, to tatko miał nieco informacji i nie skłamał z tym sianem :) Brak
