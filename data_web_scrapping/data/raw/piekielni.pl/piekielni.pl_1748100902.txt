Studiując miałam okazję zmieniać kilkukrotnie mieszkania, a co za tym idzie współlokatorki.
Opowiem teraz o pewnej Ani, która zdecydowanie człowiekiem stadnym nie była.
Ania pracowała w domu, chociaż słowo pracowała miało tutaj inne znaczenie, nawiązywało do czytania książek, oglądania filmów, zajadania się czekoladą, jednocześnie narzekając na brak pieniędzy.
W związku z takim stanem rzeczy, często też spóźniała się z opłatami za mieszkanie.
Ania nie lubiła również sprzątać, ale potrafiła się kłócić o to, że w domu jest brudno.
Wszystko błyszczało, pachniało i było gotowe na przyjęcie rodzicielki.
Zajęcia skończyłam wcześniej, wpadłam na stancję po portfel i telefon, zachodząc na chwilę do łazienki.
Wchodzę, a tam wanna cała zachlapana, w środku czarne, grube, krótkie zakręcone włosy, podłoga mokra, lustro w białych kropkach.
Sprawdziłam też kuchnię a tam pieczątki od kubka po kawie i rozsypana kawa na wyczyszczonym godziny temu stole.
Wzięłam kartkę i długopis i pozostawiłam notatkę, w której poprosiłam o posprzątanie łazienki i kuchni, zaraz po tym pojechałam po mamę.
W drodze dostałam wiadomość: Co Ty sobie wyobrażasz?
Pisać mi kartki!
Że to niby ja nabrudziłam?.
Odpowiedziałam, że kartka nie była zaadresowana, więc jej reakcja jest co najmniej przesadzona, ale jeśli jest w domu, mogłaby ogarnąć te pomieszczenia.
Ani nie było w domu, kiedy przyszłam.
Stół co prawda był czysty, ale łazienka dalej pozostawiała wiele do życzenia.
Ponadto Ania nie odzywała się do mnie kilka dni. .
Po tygodniu od wyprowadzki miałam pojawić się na stancji po raz ostatni, aby odebrać kilka pudeł i oddać klucze właścicielce.
Przez te siedem dni Ania mieszkała na stancji sama.
To, co zastałam w domu nie tylko było szokujące, ale też obrzydliwe.
W kuchni sterta brudnych, zaschniętych naczyń, rozsypane przyprawy na kuchence, brudny stół.
Łazienka to kolejny obraz nędzy i rozpaczy, wanna zasyfiona, pełna włosów, a w toalecie, uwaga, uwaga: kod brązowy!
Nie wspominam już o kotkach z kurzu w każdym kącie, ani zaschniętych plamach z błota na podłodze. stancja
