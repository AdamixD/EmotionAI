Historia użytkownika alexisonfire przypomniała mi podobną.
Akcja działa się kilka lat temu nad jeziorem.
Razem z braćmi kąpaliśmy się w wodzie, kiedy zobaczyliśmy, że nad brzeg podjeżdża karetka, straż pożarna, a za chwilę z samochodu wysiadają również płetwonurkowie.
Znaczy się - kogoś szukają.
Wieczorem niestety znaleźli...
Zastanawiacie się pewnie, gdzie tu piekielność?
Tragedia jakich wiele w okresie letnim, ale przecież nic nowego.
Wszystko wyjaśnił nam właściciel domków kiedy wrócił z przesłuchania na policji i opowiedział o zeznaniach chłopaka dziewczyny.
Oto jak doszło do wypadku: Dziewczyna od dłuższego czasu opalała się pływając na materacu.
Jej chłopak w tym czasie zdążył wypić kilka piw i zachciało mu się żartów.
Po cichu podszedł do materaca i zrzucił niczego nieświadomą dziewczynę do wody.
Jak łatwo się domyślić, dziewczyna musiała doznać szoku termicznego, bo nie wynurzyła się spod wody.
Chłopaka jakoś to nie interesowało, bo wrócił na brzeg zadowolony z siebie.
Wszystko działo się w miejscu gdzie woda miała sięgać dziewczynie co najwyżej do pępka... jezioro
