Kilkanaście lat temu za czasów studenckich wybraliśmy się ze znajomymi na imprezę do akademika.
Pojawiły się tam też dwie sąsiadki gospodarza - bardzo ładne dziewczyny, ale powiedzmy, że nie były, jak to się mówi, najostrzejszymi ołówkami w piórniku.
Dwóch kolegów się nimi dość mocno zainteresowało.
W pewnym momencie padło hasło idziemy do klubu.
Warto wspomnieć, że był środek zimy, a wtedy jeszcze ta pora roku istniała nie tylko z nazwy.
Jedna z sąsiadek nagle stwierdziła, że nie ma klucza od pokoju i to na pewno jeden z zainteresowanych nimi chłopaków go ma.
Ten się wypierał, ale razem z drugim casanovą i gospodarzem postanowili pomóc szukać zguby.
Reszta towarzystwa już zdążyła się zebrać i wyjść, ale po namowach kolegów zgodziliśmy się zaczekać przed akademikiem.
No to czekaliśmy.
Na tym mrozie.
Po około godzinie sąsiadki wyszły rozchichotane, a za nimi wyraźnie zdenerwowani koledzy.
Co się okazało?
Przez ten czas przeszukali cały pokój gospodarza, a oskarżony wielokrotnie musiał zapewnić, że nie ma klucza.
Tymczasem sąsiadka miała go cały czas przy sobie.
Obie uznały, że zrobiły świetny dowcip. akademik
