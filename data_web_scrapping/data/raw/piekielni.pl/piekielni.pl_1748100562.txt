Nigdy nie byłam przewrażliwiona na punkcie swojego zdrowia.
Świadczyć może o tym fakt, że przez około lata u lekarza byłam może - razy.
Przeważnie dokucza mi długotrwały kaszel i bolące oskrzela, inne objawy choroby mijają szybko.
Zazwyczaj leczę się sama.
Ale teraz muszę dbać o siebie, ponieważ rozwija się we mnie małe dzieciątko.
Będąc w ciąży nie mogę przyjmować większości leków, więc pospolity Gripex itp. odpada.
W zeszłym tygodniu zaczęło boleć mnie gardło, postanowiłam więc przeleżeć dni w łóżku, żeby zdusić zarazę w zarodku.
Zajadałam się kiwi i pomarańczami, piłam herbatę z cytryną, zwiększyłam liczbę kapsułek z tranem do dwóch i brałam Cerutin.
W sobotę czułam się już całkiem dobrze, więc udałam się na próbę chóru, następnego dnia kolejna próba i koncert.
Niestety z powrotem zaczęłam się gorzej czuć, pojawił się suchy kaszel i ból w klatce piersiowej.
Myślę sobie, że znowu szykuje się zapalenie oskrzeli.
Niby nie jest jeszcze tragicznie, ale teraz nie mogę pozwolić, żeby choroba się rozwinęła i żebym musiała brać antybiotyki.
Wydawało mi się to całkiem rozsądne, żeby najlepiej zacząć się leczyć łagodnymi środkami zanim będzie gorzej.
Znajdowałam się wtedy w Warszawie (a mój lekarz rodzinny w miejscowości, w której jestem zameldowana czyli km od Wawy).
Ponieważ studiuję a następnego dnia zajęcia, nie chciałam wracać do domu.
Wieczorem postanowiłam się udać na ostry dyżur, żeby zapytać czy mogę wziąć jakieś delikatne leki na oskrzela i kaszel.
Pan w okienku po usłyszeniu moich wyjaśnień i pytania o owe leki powiedział, że musi się skonsultować z lekarzem.
Po jakichś minutach wysłał mnie na oddział ginekologiczno- położniczy, bo oni powinni się lepiej znać co można kobiecie w ciąży.
Ok, podziękowałam, obeszłam budynek, znalazłam wskazany oddział, odczekałam jakiś czas zanim ktoś się mną zainteresuje, następnie zanim lekarz wysłucha innej pacjentki.
W końcu weszłam, mówię schrypiałym od kaszlu już głosem w czym problem, ginekolog spojrzał na mnie zdumiony i powiedział, że on nie może mi pomóc, bo on się przecież na oskrzelach nie zna, że powinien mnie zbadać internista.
Może gdybym zapytała o jakiś konkretny lek to by mi powiedział czy mogę go wziąć, a tak to on nie wie.
Właściwie to przyznałam mu rację, przecież on nie jest od dróg oddechowych a od rodnych.
Dodał jeszcze, że mogę brać witaminę C, Rutinoscorbin i Paracetamol.
Czyli to co już wiedziałam.
Znowu podziękowałam i wyszłam z niczym.
Podsumowując: nikt nie był kompetentny, żeby doradzić mi, jakie leki niezagrażające zdrowiu dziecka mogę wziąć, czyli radź sobie człowieku sam i czekaj, aż choroba się pogłębi i doprowadzi do stanu, gdy trzeba użyć mocniejszych leków.
Biłam się z myślami co mam robić, w końcu jednak orzekłam, że dziecko ważniejsze niż zajęcia na uczelni i wróciłam na wieś, żeby pójść do rodzinnej lekarki, która przepisała mi jakieś łagodne leki, wypisała zwolnienie i kazała wygrzać w łóżku.
Czy tylko ja mam taki problem będąc w ciąży?
Nie chcę wyjść na panikarę, po prostu martwię się o moje Maleństwo. służba_zdrowia
