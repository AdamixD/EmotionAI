Kolejna historia o pracy w ochronie tym razem jednak bez piekielnych złodziei, babć moherowych itp.
Zdarzyło się to kilka lat temu gdy obstawiałem całodobowy sklep monopolowy w centrum wielkiego wojewódzkiego miasta, w którym obecnie mieszkam.
Jak wiadomo klientela różna, od meneli kupujących tanie wina po biznesmenów podjeżdżających taksówkami po drogi alkohol.
Ale do rzeczy.
Stoimy tak sobie z drugim ochroniarzem, coś tam gawędzimy, sobota wczesny wieczór, klientów coraz więcej.
W pewnym momencie wchodzą dwie paniusie już grubo po trzydziestce, wytapetowane oraz dość skąpo ubrane - krótkie bluzeczki i spódniczki mini.
Były wręcz w szampańskim nastroju: śmiały się, żartowały, zaczęły nawet śpiewać jakieś lokalne przyśpiewki, jednym słowem: impreza na całego!
Zakupiły po dwa mocne piwa i , l wódki.
Już miały kierować się do wyjścia, gdy jedna z nich zauważyła mnie i kolegę.
Od razu podeszła i śmiejąc się na cały głos: - O, jakie z was fajne chłopaki!
W tym momencie wtrąciła się jej koleżanka: - No co ty, przestań, nie rób siary!
Widzisz że pan na służbie!
To mówiąc odciągnęła ode mnie koleżankę i wyszły ze sklepu.
Historia jak historia, normalna jakich wiele możecie powiedzieć.
Ale czytajcie dalej.
Po jakimś czasie oglądałem z rodziną na TVN program typu talk-show nadawany późnym popołudniem, zapewne domyślacie się o jaki chodzi.
Tematem odcinka było coś o wychowaniu młodzieży aby nie piła, nie paliła itp.
W pewnym momencie zobaczyłem jedną z ekspertek, komentatorek czy jak to tam zwał w okularach włosy na kok, schludny, biurowy ubiór i głos pouczający że nie wolno pić, zaczepiać nieznajomych itp.
Tak patrzę i patrze, twarz jakby znajoma i nagle mnie olśniło: Przecież to moja adoratorka, która zaczepiała mnie w sklepie.
Oczywiście pochwaliłem się rodzinie, która uznała że chyba mi się zdaje, no bo jak taka osoba by mogła, itp.
Nie uwierzyli mi, ja jednak wiedziałem swoje iż nie zawsze telewizja mówi do końca prawdy.
Jak widać praca ochroniarza potrafi być ciekawa i nieprzewidywalna. :)
