Czytając tę stronę dziwiłem się, że nie miałem okazji obcować z piekielnymi, nawet podczas półrocznego warowania na kasie w sklepie.
Nadszedł czas, że i mnie dopadło piekielne nasienie.
I to jeszcze w miejscu, gdzie bym się tego nie spodziewał.
Akcja: Wczoraj (piątek) Miejsce: Przychodnia weterynaryjna.
Mój szczur o imieniu Klusek (gruby, .6kg żywego gryzonia), zaczął się drapać, robić sobie rany.
To do weta trzeba lecieć i coś z tym zrobić, bo męczy się.
Do psiego doktora ganiałem przez trzy dni, zastrzyki i maści poprawiły stan Pana Kluskowatego.
Okazało się, że grubasa najprawdopodobniej przebiałkowałem.
Do przychodni zwierzaka transportowałem pod kurtką.
Stwierdziłem, że zimno, nie będę brał transportera bo mi jeszcze zmarznie i się przeziębi.
To był mój błąd.
Ostatnia wizyta, wpadam, nikogo na poczekalni, kurtka na wieszak, Klusek w łapy i do gabinetu.
Wet powiedział co wiedział, sprawa załatwiona, płacimy, wychodzimy, dr Dog wychodzi ze mną do poczekalni, jeszcze gadamy.
W poczekalni parka z psem, wyglądają normalnie, żadne karki i plastiki, wiek ok. lat.
Ja wychodząc gadam z dr, pupil mój grzecznie siedzi na moim ramieniu.
Wtem babka zaczęła się drzeć, że szczur co on tu robi, że to trzeba do sanepidu, PIP, PKS, PKP, PKO, US i gdzie tam jeszcze zgłosić.
Ja na twarzy klasyczne WTF, dr tłumaczy, że to szczur hodowlany, nie dziki, chory, itp.
Nie jestem psychologiem, ale na lęk przed gryzoniami jej zachowanie mi nie wyglądało.
Nie panikowała, nie uciekała, nie wzdrygała się, tylko darła mordę.
W pewnej chwili podlazła do mnie i machnęła łapą w mojego zwierza.
Nie zdążyłem zareagować, nawet nie odsunąłem się.
Klusek dostał z płaskiego, poleciał.
Przywalił najpierw o ścianę, potem poleciał na podłogę.
Ja i dr w szok!
Kretynka do swojego faceta krzyczy: - Zadepcz to gó*no!
Ten podlatuje i chce z buta wyładować mojemu zwierzakowi.
W tej samej chwili ja kucam do Kluska.
Dr stara się zablokować faceta, nieskutecznie.
Efekt - dostałem raz z buta w plecy.
Nie mocno, bo Dr go zdystansował.
Wstałem, szczur w dłoniach niemrawy, wcisnąłem go w ręce Pana dr i następnie kolesiowi z liścia w twarz.
Mowę mi przyblokowało.
Odwracam głowę w stronę tej kretynki, a oni nagle wybiegli z poczekalni.
Dr zajął się przeglądem zwierzaka, czy nic mu się nie stało.
Na szczęście skończyło się na szoku.
Zadzwoniliśmy na Policję, zeznania moje i dr jako świadka złożone.
Z danymi tych debili nie było problemów, bo lekarz miał ich w komputerze i kojarzył mniej więcej którzy to.
W lecznicy jest monitoring i funkcjonariusze dostali w gratisie PiekielniTV z nagraniem.
Zobaczymy jak sprawa się rozwinie, nawet jak im nic nie zrobią, to może zaczną myśleć.
Dziwię się tylko facetowi, ona jemu daje komendę, a on nie myśląc wykonuje.
Widać w tym związku nie czworonóg, z którym tam byli, pracował na etacie psa.
