Pracuję w sklepie.
Wiem, że dla niektórych nie jest to praca marzeń, ale ja lubię kontakt z ludźmi i jestem z tej pracy zadowolona.
Jednak (jak wszędzie) trafiają się piekielni klienci i niezbyt miłe historie.
Chciałabym opisać kilka z nich. .
W naszym sklepie obowiązuje zakaz wprowadzania zwierząt, który nie dotyczy oczywiście psów przewodników.
Niestety nagminnie ludzie próbują wejść z psami.
Pal licho, jeśli piesek mały, trzymany na rękach, a właściciel idzie od razu do kasy.
Jednak hitem była pani, która próbowała wejść do sklepu z psem rasy klasyfikowanie jako rasa agresywna.
Pies bez smyczy, bez kagańca, a pani się upiera, że musi z nim wejść.
Koniec końców szef powiedział jej wprost, że nie może wejść z psem.
Powiedziała, że pójdzie z tym do gazety.
Mam nadzieję, że poszła i ją wyśmiali. .
Dzieci, a raczej ich rodzice.
To, że dziecko biega, krzyczy, płacze, rzuca towarem - to wina rodziców, nie dziecka.
Rodzice są od tego, żeby pokazać dziecku, jak należy zachować się w danym miejscu i po prostu pilnować swoich pociech.
Niestety zdarzyło się raz tak, że dziecko przewróciło się i wybiło zęba.
Pretensje do pracowników, bo podłoga jest śliska.
Nikt się nigdy wcześniej nie przewrócił, nawet, gdy na dworze była plucha i klienci wnosili błoto do sklepu.
Mamusia nie rozumiała, że jeśli się biega o nie wyrobi się na zakręcie to upadek jest logiczną konsekwencją. .
To jest tak naprawdę temat rzeka.
Mówi się, że młodzież jest niewychowana, ale w % piekielni są seniorzy.
Obrażanie sprzedawców, krzyczenie, obelgi - mamy XXI wiek, a nadal jest to powszechne.
Raz jedna klientka powiedziała mi, że gdyby była moją matką to by mnie biła dzień w dzień.
Spytałam się, czy pani nie ma drobnej końcówki, żeby łatwiej było mi wydać resztę. .
Brak umiejętności czytania.
Załóżmy, że jogurt o smaku waniliowym jest w promocji.
Wisi odpowiednia kartka, jest zaznaczony smak, firma i gramatura.
Około % klientów weźmie inny smak jogurtu, niż zaznaczony na kartce i dziwią się, że jogurt nie podlega promocji.
Ile osób powie przepraszam, źle przeczytałam/przeczytałem?
Może z na . .
Kto ustala ceny w sklepie?
Oczywiście sieć lub właściciel, jeśli to sklep prywatny.
Czy zwykła kasjerka ma na to wpływ?
Czy to jej najbardziej obrywa się za to, że jest drogo i to naciąganie?
Jak najbardziej. .
Brak podstaw kultury osobistej.
Klient podchodzi do kasy, więc grzecznie mówię dzień dobry i pytam, czy potrzebuje reklamówkę.
Wiele osób nie odpowiada, więc kasuję zakupy i podaje kwotę do zapłaty.
Nagle klientowi przypomina się, że chce reklamówkę i ma do mnie pretensje, bo przecież widać, że się nie zabiorę!.
Oprócz tego nagminne jest rozmawianie przez telefon w trakcie obsługi, co jest moim zdaniem po prostu niekulturalne.
Wyobraźcie sobie, że kasjerka rozmawia przez telefon i was obsługuje.
Byłoby to miłe?
Więc dlaczego klient rozmawia, gdy jest obsługiwany?
To tak naprawdę tylko kilka przykładów, które potrafią utrudnić pracę i doprowadzić niektórych nawet do łez.
Na mnie większości sytuacji nie robi już wrażenie, ale są koledzy i koleżanki, którzy są bardziej wrażliwi lub dopiero zaczynają pracę i często nie wiedzą, jak w takiej sytuacji zareagować.
Za każdym razem nasuwa mi się pytanie: PO CO?
Nie rozumiem, po co utrudniać komuś wykonywanie jego obowiązków.
Niestety niektórzy nadal uważają, że klient nasz pan.
Otóż nie, te czasy już dawno minęły.
Jasne, staramy się pomóc klientom i konfliktowe sytuacje rozwiązać tak, aby obie strony były zadowolone.
Tylko, że często mówi się o tym, jaka to obsługa w danym sklepie jest wredna/niemiła/bezczelna.
Szkoda, że nie można tak mówić o klientach, podając ich imię i nazwisko, bo wtedy byłaby obraza... praca w sklepie
