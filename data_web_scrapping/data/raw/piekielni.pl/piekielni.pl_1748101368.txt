Na LinkedIn odezwał się do mnie rekruter, Deepak, reprezentujący pewne hinduskie korpo z oddziałami na całym świecie.
Spytał, czy byłabym zainteresowana pracą w firmie ich klienta (tu podał nazwę firmy) na stanowisku X.
Poprosiłam o przysłanie opisu stanowiska i warunków zatrudnienia.
Zamiast tego jeszcze kilka razy otrzymałam to samo pytanie, czy byłabym zainteresowana pracą w ich firmie na stanowisku X.
Po paru godzinach kolega Deepaka, Kumar, przysłał mi w końcu opis stanowiska.
Brzmiało to nieźle: ciekawy zakres obowiązków, satysfakcjonująca pensja, jakieś dodatkowe benefity.
Do tego firma mieści się na tyle blisko mojego domu, że jestem w stanie dojechać nawet na rowerze.
Odpisałam, że brzmi fajnie, więc wieczorem podeślę im CV.
Z powrotem odezwał się Deepak, przysłał mi jakiś kwestionariusz i poprosił, żeby wypełniony odesłać mu razem z CV w ciągu godziny.
Nie misiu, nie będziemy się bawić w presję czasową.
Odpisałam, że przyślę wieczorem, bo jestem teraz w pracy i nie mam ani CV przy sobie, ani czasu.
Deepak napisał jeszcze kilka razy, że potrzebuje na już.
Nie mam doświadczenia z Hindusami, nie wiem, czy to kwestia jednego człowieka, czy ich kultury pracy.
Czasami bywa, że rekruter jest dziwny, a pracodawca całkiem normalny, więc pomyślałam, że jeśli mnie zaproszą na rozmowę, to ją odbędę i wtedy wyrobię sobie opinię.
Następnego dnia miałam rozmowy w innej firmie, gdzie spędziłam jakieś pół dnia (tu trzymam kciuki, żeby coś z tego wyszło, bo dobrze rokuje).
Podczas krótkiej przerwy zobaczyłam, że Deepak próbował się do mnie dodzwonić, więc napisałam mu wiadomość, że jestem na spotkaniu, nie mogę rozmawiać, będę dostępna po i możemy się wtedy zdzwonić.
Po południu zobaczyłam, że po mojej wiadomości Deepak dzwonił jeszcze razy, a do tego zaspamował mi skrzynkę wiadomościami o treści Odbierz ten telefon!!!!, czy Oddzwoń ASAP!!!!!!.
Odpisałam, że jak już informowałam, byłam na spotkaniu.
Że jeśli mówię, że nie mogę rozmawiać, to nie mogę i nie życzę sobie ponaglających, agresywnych wiadomości.
A jeśli ma jakaś pilną sprawę, to teraz jestem wolna, niech zadzwoni.
Widocznie jednak nie było to takie pilne.
A tak w ogóle, to ze względu na trudności we współpracy ze mną, klient postanowił obciąć proponowaną pensję o %.
Przeczytałam z rozbawieniem, odpisałam, że ja jednak nie jestem zainteresowana współpracą i proszę o zaprzestanie dalszych kontaktów.
Wygląda na to, że odpuścili.
