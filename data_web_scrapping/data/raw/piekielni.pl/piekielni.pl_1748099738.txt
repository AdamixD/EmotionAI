Pewnego razu przychodzi starowinka cała obwieszona futrem.
Wskazuje palcem na wydekoltowaną, falbianiastą bluzeczkę na wystawie i pyta: - Jakiż to rozmiar? - Trzydzieści sześć, proszę pani - mówię spokojnie.
Kobieta zdecydowanie nie wyglądała na trzydzieści sześć, aczkolwiek drążyła temat. - A jakaż to cena? - , proszę pani. - A co to takie drogie?!
Zaczynam jej tłumaczyć, że posiadamy jedynie ubrania produkowane we Włoszech, a nie w Chinach, porządny materiał, dobra firma...
W końcu, bardziej z obowiązku niż z chęci sprzedania, pytam, czy pokazać towar.
Była to jedyna taka bluzka, więc nie muszę dodawać, że wiązało się to z rozmontowywaniem manekina i odpinaniem tysiąca guzików, więc miałam nadzieję, że kobieta odpuści.
Jednak ona zrobiła zaciętą minę i powiedziała zjadliwym tonem: - Niech pokaże, skoro to takie drogie, to niech obsługuje...
Oczywiście, nie miała zamiaru nic kupić.
Jak tylko skończyłam odpinać guziki, wyszła ze sklepu.
