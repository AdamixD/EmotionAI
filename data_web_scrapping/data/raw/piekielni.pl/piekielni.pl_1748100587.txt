Co do uroków życia dzieci pzedszkolnych, to przypomniała mi się jedna sytuacja.
Już jako pięciolatka uwielbiałam rysować(co lubię nadal).
Lubiłam też jak każde dziecko dostawać prezenty, więc jak tylko dostałam ogromne pudło pełne kolorowej kredy, było wiadomo, że postanowię to wykorzystać.
Wyszłam na dwór i ponieważ nie wolno mi było wychodzić na ulicę zostałam na fragmencie chodnika i małym obszarze zieleni, zwanych potocznie ogrodem i parkingiem.
Od razu zabrałam się do rysowania, nie jakichś bazgrołów tylko do kolorowania płytek, żeby ładniej wyglądały, wiecie taki mój mały wkład w umilenie ludziom życia, bo w moim mniemaniu kolorowe płytki były o wiele ładniejsze od szarych.
Ledwo zaczęłam (nie zdążyłam pokolorować nawet pięciu płytek) z okna wychyliła się sąsiadka staruszka mieszkająca pod nami, nie jakiś moher normalna troszkę irytująca kobieta która do dziś korzysta z naszej pomocy w sprawach technicznych.
Ale wracając do opowieści, sąsiadka wychyliła się przez okno jakby jej automatyczny radar wykrył, że coś się dzieje.
Chyba wiecie co jej przeszkadzało.
Tak chodziło o kolorowe płytki!
Ale najlepszy był jej tekst, którym mnie chwilę później uraczyła.
Wtedy to, że zwróciła mi uwagę,(jako że byłam dzieckiem wrażliwym) mnie załamało, ale teraz jest to po prostu śmieszne, powiedziała do mnie tak: Masz tam nic nie malować, bo mi to w chodzeniu przeszkadza!!!
Po prostu szok, rozumiem, że gdybym malowała wtedy kiedy ona próbowałaby przejść, ale jaki jest problem w kolorowych płytkach?
Czy tak trudno jest po nich przejść?
Co jej przeszkadzało?
A może to że sprawiało mi ich malowanie radość? sąsiedzi
