Historia piekielna tylko w pewnym sensie ale zabawna na pewno, dla mnie przynajmniej.
Zasłyszana od męża.
Otóż mąż mój ma szefa.
Szef jest szychą i ma szychowatych kolegów.
I z tymi to kolegami pojechali na Mazury gdzie szef ów miał działkę.
A że to sezon był i większość myśliwi- przy okazji polowanko.
Poluje się zazwyczaj o świcie więc ciemnawo.
Jeden z prominentów usłyszał w krzaczkach szelest, zobaczył smukły, brązowy łeb, złożył się, odpalił...
W krzakach się zakotłowało i ciiiisza...
Ucieszył się jak goły w pokrzywach- Panowie, sarna jest!!
Sarna!! wylazł z ukrycia, idzie zdobycz oglądać.
Patrzy a tam... koń.
Normalny kasztanek, nie za wielki i na pewno martwy.
Już im się oględzin z bliska odechciało, strach ich zdjął i nogi za pas.
W zaciszu domku koili nerwy wódeczką coraz bardziej rozżaleni i źli na siebie.
Rozlega się pukanie, gospodarz otwiera niechętnie bo sytuacja kontaktom jakimkolwiek niesprzyjająca- a tam sąsiad.
S:- Panie, przepraszam że tak rano nachodzę ale... pamięta Pan mojego konia?
Nieduży taki, kasztanek?
Na szefie skóra ścierła- znalazł się właściciel zdobyczy.
Ale twardo trzyma fason Sz:- Pamiętam.
A co się stało?
S:- A bo zdechł mi, w krzakach leży i trzeba by do utylizacji zapakować.
