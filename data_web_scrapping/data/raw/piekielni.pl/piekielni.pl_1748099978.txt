Dzisiejszego pięknego przedpołudnia udałam się z dwoma koleżankami do swoistego miejsca kultu i czci niemalże, jakim w okresie sesji jest punkt ksero.
Znajduje się ów na piętrze, toteż aby się tam dostać pokonać należy dość wąska klatkę schodową.
Żadna z nas nie zdążyła jeszcze stopy nawet na pierwszym stopniu postawić, gdy na koleżankę znajdującą się na samym tyle wpadła jakaś kobita, chwytając się tejże, aby nie upaść (jednocześnie drugiej wbiła dość boleśnie łokieć i jakieś klucze w bok).
Pomogłyśmy jej utrzymać równowagę, spytałyśmy, czy nic się jej nie stało - miała niebotycznie wysokie koturny, na których łatwo przy upadku skręcić nogę.
Popatrzyła na nas z pogardą i wściekłością, a ledwo udało się jej stanąć prosto, roztrącając nas ruszyła na schody z pretensją w rzucając do koleżanki potknęłam się o PANI buty!
Nam pozostało tylko w zdumieniu podziwiać, jak nadal chwiejąc się na koturnach (najwyraźniej niedawno je kupiła i jeszcze nie potrafiła prawidłowo chodzić, a pokazać się chciała...) pcha się na schody, byleby tylko być pierwszą w kolejce do ksera.
Dodam tylko, że starając się nas dogonić i wyprzedzić na chama na schodach straciła równowagę i potknęła się na wycieraczce
