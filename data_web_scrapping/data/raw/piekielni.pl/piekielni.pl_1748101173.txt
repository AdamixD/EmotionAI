Czytam Piekielnych od dość dawna, ale nie spodziewałem się, że kiedyś czyjaś głupota tak mnie poruszy, że sam coś napiszę na tej stronie...
Mowa będzie o pewnym piekielnym miejscu w Krakowie.
Piekielnym dla rowerzystów.
Dla miejscowych: chodzi o skrzyżowanie na osiedlu Ruczaj, obok marketu Kaufland.
Piekielność tego miejsca wynika z kilku czynników.
Przebiega tam linia tramwajowa, która ma przystanek obok wspomnianego marketu, ale co ważniejsze - poprzez teren marketu prowadzi od przystanku tramwajowego ścieżka do położonych w głębi budynków uniwersyteckich.
Ścieżkę tę więc codziennie przemierzają tabuny studentów, a na ich drodze stoi... droga rowerowa, dość ruchliwa, poprowadzona obok wspomnianej linii tramwajowej.
Grzech pierworodny piekielności tego miejsca obciąża rzecz jasna projektanta.
Zaprojektowanie takiego miejsca tak, aby zminimalizować kolizje pieszych z rowerzystami, jest sporym wyzwaniem, jednak w pełni wykonalnym, jak dowodzą liczne przykłady z krajów bardziej od nas transportowo cywilizowanych.
Projektant jednak olał sprawę zupełnie i układ ciągów pieszych i rowerowych jest zupełnie chaotyczny, bez ładu i składu, i oczywiście z dużą liczbą punktów kolizji.
W pierwotnej wersji sytuację nieco ratowały barierki oddzielające chodnik i przystanek od drogi rowerowej, jednak nasz genialny ZIKiT (Zarząd Infrastruktury Komunalnej i Transportu) dołożył swój kamyczek do ogródka piekielności usuwając większość z tych barierek, nie bardzo wiadomo z jakiego powodu.
Nietrudno sobie zatem wyobrazić, jak to miejsce wygląda - pieszych na drodze rowerowej są całe stada i przejazd tamtędy jest dla rowerzysty naprawdę bardzo trudny.
Nie raz już studencka hałastra przewalająca się w tej okolicy irytowała mnie swoim staniem na środku drogi rowerowej podczas czekania na zielone światło, ale to, co odwaliła dzisiaj pewna panienka studentka wraz z koleżanką, rozwaliło mnie całkowicie.
A bo niby czemu nie.
Sęk jednak w tym, że im dłużej trwało czekanie na zielone światło, tym bardziej panienka przesuwała się w prawo, od skraju DDR - gdzie jeszcze, ruszywszy, miałbym szansę ją ominąć - na środek.
Zupełnie tego nie rozumiem.
Stoimy dłuższą chwilę, dziewczę się rozgląda, więc chyba widzi mnie na rowerze stojącego tuż obok.
Tylko ślepy by nie zauważył, że przesuwając się w moim kierunku, wchodzi na tor mojej jazdy, innymi słowy - kiedy ruszę, na % ją potrącę.
I tak się też stało.
Oczywiście jechałem bardzo powoli (zresztą trudno jechać szybko ruszając spod świateł ;)), więc nie uczyniło jej to żadnej krzywdy, ale już zawczasu przygotowałem się, aby w tym momencie wrzasnąć Ej, gdzie idziesz! ile miałem sił w płucach ;).
Może powiecie, że to ja byłem piekielny, bo mogłem poczekać i ją przepuścić, ale niby z jakiej racji?
Włazi na wyraźnie oznaczoną drogę rowerową, czerwona nawierzchnia z symbolem roweru i wymalowane na jezdni w jej przedłużeniu znaki przejazdu rowerowego są widoczne az nadto wyraźnie.
Na dodatek widzi stojącego obok rowerzystę, któremu pakuje się prosto pod koła - naprawdę nie rozumie, co z tego wyniknie?
Uważam, że jak najbardziej należała się jej nauczka.
Skąd się tacy (takie) biorą?
Zainstalować na tym skrzyżowaniu monitoring i każda akcja typu stanie na drodze rowerowej równa się ocenie niedostatecznej z najbliższego kolokwium, wszystko jedno z jakiego przedmiotu.
Ponieważ taka osoba swoim zachowaniem demonstruje brak elementarnej umiejętności myślenia i kojarzenia faktów, a taką umiejętność student obowiązkowo posiadać powinien.
Więc ocena niedostateczna jak najbardziej zasłużona.
Problem zniknąłby szybciutko ;) Kraków droga_rowerowa skrzyżowanie piesi
