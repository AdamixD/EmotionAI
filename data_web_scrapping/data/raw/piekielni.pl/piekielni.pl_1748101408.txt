Wiele się mówi o kolejkach do lekarzy specjalistów i o tym, że się czeka na wizytę miesiącami.
I słusznie, że się o tym mówi, bo to niewątpliwie piekielne.
Ale równie piekielna jest druga strona tego problemu.
Zawsze pilnuję tego, aby w takich sytuacjach w porę odwoływać wizyty.
Mój piętnastoletni syn był ostatnio zapisany do dwóch lekarzy specjalistów - obie wizyty w tym samym tygodniu.
Z różnych powodów, o których nie będę tu pisać, okazało się, że nie możemy się na tych wizytach pojawić.
Warto zaznaczyć: mieszkamy w niewielkim miasteczku, ok. kilometrów od stolicy.
Wizyta pierwsza miała być w miejscowym szpitalu.
Nie mogłem się dodzwonić, żeby ją odwołać - więc po prostu podjechałem do szpitala ( minut), poszedłem do rejestracji i odwołałem, od razu zaklepując inny termin.
No i OK, mam blisko, nie było problemu - ale co ma zrobić np. ktoś, kto mieszka dalej i nie ma samochodu?
Dlaczego w żaden sposób nie można się dodzwonić?
Wizyta druga miała być w Warszawie, w dużym, znanym ośrodku.
Dzwoniłem przez TYDZIEŃ.
Albo było zajęte, albo nikt nie odbierał, albo - jak już się dodzwoniłem - automat informował mnie, że jest kolejka, jestem (dajmy na to) czwarty w kolejce i mam czekać.
Więc czekałem, automat informował że jestem już trzeci… drugi… pierwszy… - i najdalej na tym etapie (czyli po kilku minutach) rozmowa była rozłączana.
Tak było niezależnie od godziny i dnia tygodnia.
No nie - nie będę jechał do Warszawy i tracił pół dnia (co najmniej) tylko po to, żeby poinformować, że nie możemy się pojawić u lekarza.
Ostatecznie napisałem maila na adres rejestracji podany na stronie internetowej - ale czy ktokolwiek tego maila przeczytał i odnotował, że pacjent się nie zjawi?
Nie mam pojęcia, bo rzecz prosta żadnej odpowiedzi nie dostałem.
XXI wiek słuzba_zdrowia organizacja kontakt
