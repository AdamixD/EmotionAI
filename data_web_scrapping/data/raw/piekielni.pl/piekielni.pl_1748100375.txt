Od jakiegoś czasu, chcąc poprawić swoją sytuację finansową, rozglądam się za dodatkową możliwością zarobku; rozsyłam więc CV do różnych firm proponujących zatrudnienie na część etatu.
W sieci trafiłam na ciekawe ogłoszenie; elastyczne godziny pracy, wynagrodzenie nie najgorsze (biorąc pod uwagę panujące standardy, oczywiście)...
Plus prośba o przesłanie CV z klauzulą o zgodzie na przetwarzanie danych osobowych, a pod spodem dopisek: Proszę tylko o poważne oferty.
Postanowiłam kandydować na pracownika owej firmy.
Napisałam maila, dołączyłam dokumenty i podpisałam: Z poważaniem - ****** Chłód.
Cóż, nie moja wina, że mam akurat tak na nazwisko...
Następnego dnia dostałam wiadomość o treści: Od pani nazwiska aż zimno bije.
Poważny pracodawca zatrudniający poważnych ludzi, jak widać. częstochowa
