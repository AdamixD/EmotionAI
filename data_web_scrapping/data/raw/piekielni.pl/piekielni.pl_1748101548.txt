Różnych historyjek o Poczcie Polskiej już tu wrzucałem kilka.
Instytucja to piekielna w ogóle, a w moim mieście (powiatowe miasteczko, tys. mieszkańców, km od stolicy…) musi być jakaś Czarna Dziura Piekielności, bo to, co się tu pod tym względem dzieje, przechodzi ludzkie pojęcie i idzie kawałek dalej...
Zagubione paczki z sąsiedniego miasteczka ( km)?
List polecony z urzędu gminy idący MIESIĄC (przy odległości między rzeczonym urzędem a moim domem rzędu km)?
Sześć tygodni bez dostarczania poczty do domu, bo listonosz zachorował, a nie mają nikogo na zastępstwo?
Każda wyprawa na pocztę to minimum pół godziny stania w kolejce.
Na sześć okienek czynne dwa, przede mną pięć osób, ale każda ma w ręku awizo - a jak pani w okienku bierze awizo, to znika na zapleczu i nie ma jej co najmniej (!) pięć minut, bo szuka awizowanej przesyłki.
Doszło do tego, że jak muszę wysłać podpisaną umowę do wydawnictwa (łącznie kartki A4), to wolę pójść do punktu przesyłek kurierskich i zapłacić zł, bo na Poczcie za polecony zapłacę , ale stracę trzy kwadranse.
Ostatnio jak wystawiam coś na Allegro, to już w opisie zaznaczam, że może być kurier, paczkomat, odbiór osobisty, ale absolutnie ODMAWIAM wysyłki Pocztą Polską.
No i kolejny kwiatek, jego mać.
Miesiąc temu złożyłem wniosek w sądzie w pewnej ważnej dla mnie sprawie.
Czekam na odpowiedź.
Sprawa jest dość pilna, wiąże się z konkretnym wymiarem finansowym (każdy kolejny miesiąc to kolejne kilkaset złotych do tyłu).
Sąd powiadamia listownie.
W czwartek poszedłem do sądu i w punkcie obsługi interesantów mówię, że czekam na informację, ale że nasza poczta działa jak działa, to chciałem się dowiedzieć, czy może sąd już jakieś decyzje podjął.
Urzędniczka sprawdza w systemie - tak, decyzja jest, została do mnie wysłana.
Uprzejma pani podała mi nawet numer przesyłki, żebym mógł ją śledzić.
Sprawdzam zatem on-line: okazuje się, że przesyłka od środy jest już w moim urzędzie pocztowym.
No to super, myślę, dziś jest czwartek, więc dziś albo jutro listonosz mi ją przyniesie, prawda?
W czwartek listonosza nie ma, w piątek taż nie.
W sobotę (dziś) wkurzony idę na pocztę (akurat do : była czynna).
Odstałem swoje, mówię o co chodzi, podaje pani w okienku numer przesyłki.
Pani sprawdza - no jest.
Ale... - Ale ja nie mogę panu wydać, bo to przesyłka z sądu.
No tak, z sądu.
Proszę, dowód osobisty, zdjęcie się zgadza, przesyłka leży na poczcie, o co chodzi?! - Ale przesyłka z sądu MUSI przejść przez tablet listonosza, inaczej nie ma jej w systemie i mnie nie wolno panu jej wydać.
Proszę czekać, listonosz przyniesie.
Wkurzony tłumaczę Pani, że zgodnie z informacjami on-line przesyłka leży u nich w urzędzie OD ŚRODY (przypominam - mamy sobotę).
Więc dlaczego, do jasnej karbidówki, listonosz jeszcze mi jej nie przyniósł?! - O to już pan musi pytać kierowniczkę.
Albo pan poczeka, albo proszę przyjść w poniedziałek, tylko po południu, wtedy będzie listonosz, to będę mogła panu wydać.
Tłumaczę, że w poniedziałek wyjeżdżam, wracam dopiero w środę.
Nie i już.
Więc pewnie listonosz przyjdzie w poniedziałek (albo we wtorek, albo w środę).
A mnie nie będzie, więc zostawi awizo.
Z którym będę musiał przyjść na pocztę w czwartek.
I po raz kolejny odstać pół godziny w kolejce.
I w ten sposób cała sprawa przeciągnie się o kolejny tydzień - choć kluczowe dla mnie pismo z sądu leży OD ŚRODY w urzędzie i czeka, aż ktoś je łaskawie dostarczy.
