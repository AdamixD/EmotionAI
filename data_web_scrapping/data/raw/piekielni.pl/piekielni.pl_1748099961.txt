Rzecz się działa kilka lat temu, miałam wtedy jakieś osiemnaście lat.
Godziny poranne, dzwoni telefon, odbieram.
P - pani dzwoniąca, oceniając po głosie osoba przed trzydziestką, J - ja.
J: Dzień dobry.
P: Dzień dobry, nazywam się ...... (coś wybełkotane), dzwonię z firmy XYZ, chciałabym wiedzieć czy dodzwoniłam się do mieszkania państwa Iksińskich?
P: To wspaniale się składa, bo pani Małgorzata Iksińska wygrała u nas wspaniałą nagrodę!
Nagroda zostanie wysłana lada dzień, potrzebuję tylko potwierdzenia danych wysyłkowych.
Wprawdzie nie wiedziałam nic o tym, żeby mama brała udział w jakichś konkursach, ale stwierdziłam, że nie ja mam podać adres tylko potwierdzić, że jest poprawny, to niech będzie.
Pani podyktowała adres, ja przytaknęłam.
P: To pani Małgorzato...
J: Katarzyno, mama jest w pracy...
I tu się zmienił ton rozmowy.
P: Ty gówniaro, co ty sobie myślisz!
To jest próba oszustwa!
Jak mogłaś się podszywać pod swoją matkę!
To jest próba oszustwa!
Ja to na policję zgłoszę!
J: Nie pytała pani czy rozmawia pani z mamą, tylko czy jest to właściwe mieszkanie...
P: Nie wymądrzaj się smarkulo.
Ja tu jeszcze zadzwonię!
Ja powiem twojej matce, że oszukujesz, że się pod nią podszywasz!
Odłożyłam słuchawkę, przekazałam informację o telefonie mamie, która oczywiście w żadnym konkursie udziału nie brała.
Jako że nie pamiętałam ani nazwiska tej pani, ani firmy, w imieniu której dzwoniła, to zgłosić to gdzieś było trudno.
Mama czekała na zapowiedziany telefon, który pozwoliłby zidentyfikować tę kobietę i poinformować jej przełożonych, lecz nie było kolejnego telefonu.
