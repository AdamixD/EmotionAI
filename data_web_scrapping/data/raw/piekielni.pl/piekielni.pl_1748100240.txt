Mieszkam w bloku.
Mam sąsiada, na oko -letniego.
Otóż chłopak ten jest fanem muzyki techno oraz dubstepu.
W każdy weekend słuchał muzyki tak głośno, że w moim pokoju od basów wibrowały meble.
Nie przeszkadzało mi to.
Od kilku tygodni charakterystyczne łup, łup, łup słyszałam przez niemal cały tydzień, późnym wieczorem, a nawet rano(!) jeśli wstawał wcześniej niż ja.
Zaczęło to być męczące, nie pozwalało się uczyć ani skupić na czymkolwiek.
Nie mogłam z nim porozmawiać, gdyż nie słyszał mojego pukania do drzwi!
Uznałam, że w takim wypadku ogień należy zwalczać ogniem.
Jestem fanką muzyki metalowej.
Postanowiłam więc podzielić się tą informacją z moim sąsiadem.
Uchyliłam okno, głośniki nastawione na maksymalną głośność postawiłam na parapecie i gdy tylko zobaczyłam (po kilkudziesięciu minutach wyczekiwania) jak owy chłopak wchodzi do mieszkania, włączyłam muzykę.
Po jakiś dwóch godzinach, gdy grałam akurat na niewidzialnej perkusji, usłyszałam pukanie, a raczej walenie do drzwi.
Był to właśnie mój sąsiad.
Powiedział, że rozumie o co chodzi i obiecał, że od tej pory będzie używał słuchawek, pod warunkiem, że wyłączę ten jazgot. :) Od paru dni jest spokój, chyba poskutkowało.
Dodam jeszcze, że akcja została przeprowadzona mniej więcej między godziną a rano, gdy większość mieszkańców bloku była w pracy.
Nikt inny się nie poskarżył:) Blok.
