Czytając Piekielnych od jakiegoś czasu wyczytałem, iż sposobem na pozbycie się okrutników z sieci może być odebranie i przedstawienie się jako pan z kotłowni, kostnica, zakład pogrzebowy czy cośtam jeszcze innego.
Tak też uczyniłem.
Ale cofnijmy się na chwilkę w czasie - kilka razy w ciągu dnia wydzwaniali do mnie panowie i panie z pomarańczowej sieci komórkowej.
Wkurzało mnie to niemożliwie.
Rozumiem, że ludzie pracują, ale odbierać po sześć połączeń dziennie?
Proponują mi super-ofertę, słodzą, zachwalają telefon jak mogę mieć, że ma aparat z zawrotną ilością megapikseli i cuda na kiju ogółem.
Wytrzymać tego dłużej już nie mogłem.
I odebrałem: Iks Iksiński, zakład pogrzebowy STYKS.
W czym mogę panu pomóc? - Po drugiej stronie głucha cisza.
Po kilkunastu sekundach chciałem już rozłączyć połączenie, gdy odezwał się pan konsultant, proponując mi ofertę dla firm... call_center
