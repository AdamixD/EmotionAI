Jako, że nastała moda na historie o piekielnych wuefistach, dodam swoją z okresu wrzesień - listopad .
Cierpię na atopowe zapalenie skóry, którego objawy występują mi na dłoniach, dokładniej na palcach.
Do tego jestem ci ja uczulona na czekoladę, mleko, mleko w proszku, kokosowe, sojowe, laktozę, konserwanty, detergenty i wszelką chemię, które objawia się przez różowe plamy w zgięciach rąk, nóg i wewnętrznej stronie ud.
We wrześniu poszłam do nowej szkoły - liceum ogólnokształcącego.
I trafiłam na panią z wychowania fizycznego - stara i bardzo otyła.
Nie żartuję, mam wrażenie, że nosi rozmiar XXXXL.
Tyle wstępu, przejdźmy do historii właściwej.
Po pierwszej lekcji udałam się z wizytą do tej pani.
Wyjaśniłam jej na czym polega moja choroba, a wizytę u dermatologa mam dopiero na grudnia.
Powiedziałam też, że odbijanie piłki grozi bolesnym popękaniem skóry i krwawieniem.
Stwierdziła, że rozumie.
Potem na każdej lekcji musiałam jej przypominać, ale można wybaczyć.
Swą piekielność objawiła w listopadzie na dwóch lekcjach pod rząd.
Miało być zaliczenie z siatkówki - wiadomo, nie dla mnie.
Ale ona się uparła.
Powiedziała mi, że muszę zaliczyć.
Chwilę się z nią posprzeczałam, że ja NAPRAWDĘ nie mogę.
W końcu pomyślałam sobie Nie kłóć się z idiotą, bo sprowadzi cię do swojego poziomu i pokona doświadczeniem.
Postanowiłam jej udowodnić swoją rację.
Wzięłam tą piłkę i zaczęłam rozgrzewkę z resztą klasy.
Po dziesięciu minutach miałam łzy w oczach, wzięłam pierd*lnęłam piłką o ścianę.
Pani wyraziła się, że robię cyrk (!) i spytała moje niećwiczące koleżanki, czy zawsze robię taki cyrk.
Kiedy przyszło do mojego zaliczenia, odbijałam.
Kiedy skończyłam, podeszłam do niej, pokazałam dłonie całe w na bieżąco wypływającej krwi i popękane - nie tylko skóra na palcach, ale na całych dłoniach, praktycznie po nadgarstki.
Podrażnił to jeszcze kurz z piłki.
Zapytałam: J Jest pani z siebie zadowolona?
Zmarnowała mi pani trzy miesiące leczenia swoją durną upartością.
Koleżanka wyprowadziła mnie z sali.
Higienistki nie było, więc sama zadbałam o swoje dłonie - ciepła woda i płyn do dezynfekcji dłoni.
Wierzcie lub nie, ból był nie do opisania.
Gdy wróciłam do domu opowiedziałam o tym rodzicom.
Całe popołudnie spędziłam z zabandażowanymi dłońmi (pod bandażami miałam krem w kopalnianych ilościach).
Nawet nie mogłam wyprostować palców, bo natychmiast wszystko się otwierało i zaczynało krwawić.
Następnego dnia była wywiadówka.
Po skończeniu moja mama wyjaśniła wychowawcy co się stało na wfie.
Na potwierdzenie pokazałam mu dłonie.
Poprosił nas o napisanie w moim dzienniczku usprawiedliwień czegoś na wzór tymczasowego zwolnienia.
Mama napisała, podbiła swoją pieczątką - jest pielęgniarką.
Podbił i podpisał lekarz z którym pracuje i który także na to cierpi.
Sprawa skończyła się tym, że mam do końca liceum zwolnienie z tego zacnego przedmiotu.
Najlepsze, że dopóki miałam to pismo od mamy i tego lekarza, ona się czepiała, że jest on kardiologiem.
W dość dosadnych słowach wyjaśniłam jej, że aby zostać tym kardiologiem, musiał na studiach zaliczyć podstawy dermatologii.
