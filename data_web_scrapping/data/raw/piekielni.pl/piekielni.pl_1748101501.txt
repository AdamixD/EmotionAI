Jedna w długim związku, z chłopakiem starszym o trzy lata.
Do tego ogarniętym, i co ważne dla historii, lubianym przez jej rodziców.
Gdy ona jest w drugiej klasie, on decyduje się na wyjazd za granicę do rodziny.
Ona ma dołączyć po maturze.
Ale plany planami, a życie życiem...
Inny się młodzieniec podsuwa z ubocza i innemu rada dziewczyna ochocza...
Niestety, ciężko jej zrezygnować ze wspólnych wspomnień, a i przysyłane prezenty cieszą oko.
Sprawy nie ułatwiają rodzice, którzy nowego amanta próbują córce wybić z głowy.
I trwa to miesiąc, pół roku, dłużej...
Wtedy na scenę wchodzi ta druga.
Z czasem zaczyna jej się robić szkoda wiernego i tęskniącego młodzieńca.
Przy kilku okazjach poznaje go coraz lepiej i staje się wyrzutem sumienia.
Niby rozumie koleżankę, ale coraz częściej dochodzi do umoralniających rozmów...
I nagle koniec przyjaźni.
Kątem dowiaduje się, że on dowiedział się o wszystkim a koleżanka oskarża mnie o brak lojalności.
Spotykamy się i dowiaduję się, że o wszystkim powiedziała mu... jej siostra.
Cóż miałam zrobić?
Nie mogłam jej tego powiedzieć.
A ona mi nie uwierzyła, że to nie ja ją zdradziłam.
Dwadzieścia lat później on ułożył sobie życie poza granicami kraju.
A amant, żyje szczęśliwie z jej inną koleżanką dla której ją zostawił.
I tylko przyjaźni szkoda.
