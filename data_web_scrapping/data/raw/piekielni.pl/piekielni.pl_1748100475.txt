Prowadzę fundację, co wiąże się z tym, że często wysyłam i otrzymuję różne rzeczy pocztą (na co nie narzekam, w końcu mam cudownego listonosza) oraz kurierem (o czym będzie dzisiaj).
Niedawno wróciłem do domu, między drzwi a framugę miałem wetknięty świstek z napisem, że przesyłka adresowana na fundację jest do odebrania u sąsiada cztery domy dalej.
Zagotowałem się tym bardziej, kiedy okazało się, że paczka jest naruszona (ok, otwarta), a sąsiad rozbrajająco oświadcza, że tak kurier przyniósł.
Dzwonię do kuriera.
Dlaczego doręczył moją paczkę osobie nieuprawnionej do jej odbioru.
No jak to, przecież pana nie było w domu, poszedłem panu na rękę.
Aha, dobrze, poproszę pana imię i nazwisko.
Trzask odkładanej słuchawki.
No i chwilowo wiszę na telefonie próbując dodzwonić się do biura obsługi klienta znanej wszem i wobec firmy Dupa Pipa Dupa, bo zdecydowanie tego tak nie zostawię.
Chociaż z drugiej strony trochę szkoda energii, bo czy to cokolwiek ich nauczy?
Albo czy wyciągną jakiekolwiek konsekwencje/wnioski? kurierzy
