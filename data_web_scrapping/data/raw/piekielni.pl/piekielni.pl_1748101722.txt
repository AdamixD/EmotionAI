Ja i mąż.
Myślałam, że to podatek i na poczcie powiedziałam nieopatrznie, że chyba wiem co to jest.
Pani z poczty skomentowała, że jak się tak jeździ, to się ma mandaty...
O ty jędzo pomyślałam. .
Otwieram mandat, a tam jak byk stoi, że auto zaparkowane na przykładowo Gustawa Wawrzeczyka , i że stało nielegalnie na tzw. kopercie.
Ulica niestety w naszej dzielnicy, więc gdzieś tam zakiełkowała myśl, że może tam byłam, ja albo ślubny.
Nic nie kojarzę.
Dzwonię do męża, pytam o kochankę, czy ma, czy może był w maju.
Mówi, że nie i gdy wróciłam widać, że zainteresowany tematem.
Szukamy wspomnień z tego majowego dnia.
Mąż ma pracę, gdzie na stronie internetowej gdy wykonuje swoją główną pracę, widać to w systemie.
Sprawdzamy maj i jak byk widać, że skończył robotę około .
O z minutami przesłał mi zdjęcie gazetki ze żłobka Młodej, z kwiatami dla mamy na Dzień Matki, czyli wiemy kto ją odbierał tego dnia.
Nadal zachodzimy w myślach i dociekaniach co się stało.
Street view pokazuje Gustawa Wawrzeczyka jako uliczkę z trudnym dojazdem, jednokierunkową, na której nie ma kopert!
Siostra przez telefon rzuca pomysł, by prześledzić telefon.
Ten potwierdza, że majowy dzień był bardzo zwykły.
Mąż odebrał córkę, zajechał po mnie do pracy, pojechaliśmy do sklepu po drodze i do domu.
Zaraz, zaraz, sklep jest na ulicy Gustawa ?
Tu już wiedzieliśmy, że ktoś się chyba machnął w nazwie ulicy.
Wiedzieliśmy też już, że można wykluczyć, że stanęliśmy na tzw. prywatnej kopercie, bo braliśmy to pod uwagę.
Czasem takie są i mają wtedy nr rejestracyjny pojazdu.
Pod sklepami takowych nie ma.
Następnego dnia pojechaliśmy do siedziby straży miejskiej.
Zeszło nam się.
Z dojazdem wyszło niemal godziny.
Pan Tomasz, jako solidny obywatel zgłosił nasze auto stojące pod sklepem, na niemal pustym parkingu (bo sklep mało oblegany, ale mąż go lubi za taki napój słodowy w puszce) jako auto bez ważnej karty parkingowej.
Już widzę oczami wyobraźni jak się chłop ucieszył, że tu takie chamstwo wykrył.
Nawet wykazuję względem niego nutkę zrozumienia, bo na mojej karcie jest data ważności, która już upłynęła.
Tylko, że karta nadal jest ważna do września br.
Na mocy ustawy z grudnia 2023r.
A i po tym wrześniu nadal będzie.
Na mocy ustawy z lipca.
No, ale Pan Tomasz mógł tego nie śledzić, choć powinien zanim zrobił bezpodstawny donos, bo to jest karalne.
Za to nie rozumiem pani strażniczki (wiemy tylko, że to była pani), która takie zgłoszenie przyjęła i zrobiła błąd w nazwie ulicy i puściła dalej, bo ona to już chyba powinna przepisy znać.
Też zapewne liczyła na ekstra premię.
Mieliśmy szczęście, że po wyjściu ze sklepu z dwulatką zastaliśmy nasze auto na miejscu, bo groziło nam odholowanie samochodu. .
Tak informacyjnie - jest tylko jeden wzór karty parkingowej dla osób z niepełnosprawnościami.
Karteluszki i naklejki, jakie czasem wkładają stare dziadki nic nie znaczą. mandat straż miejska donos
