Od kilku lat mieszkam w Wielkiej Brytanii.
Tutaj takze mamy telemarketerów wydzwaniających w różnych sprawach, usiłujący sprzedać dodatkowe usługi, ubezpieczenia itp.
Bardzo denerwujące były telefony od operatora telefonicznego i internetowego.
Miesięczny abonament na telefon i internet wynosi u mnie GBP, telefon ma darmowe, nielimitowane rozmowy na linie stacjonarne w calej Europie i USA wykorzystywane dosyć dokładnie przez moje nastoletnie dziecko.
Operator jednak stwierdził, że płace mu za mało, więc co jakiś czas wydzwaniał do mnie pod postacią miłego hinduskiego głosiku.
Głosik przedstawiał się i prosił o potwierdzenie danych typu imię nazwisko i adres, co skrupulatnie podawałem.
Ale wpadłem na piekielny pomysł i stwierdziłem, że nie będę podawał żadnych moich danych kiedy ktoś do mnie dzwoni, zasłaniając się obawą o kradzież danych osobowych.
Panienka z drugiej strony była bardzo niepocieszona, coś usiłowała mi jeszcze klarować, ale bez skutku.
Danych nie podam i już.
Po trzech, czterech razach przestano do mnie wydzwaniać.
Jak na razie.
Zobaczcie może zadziała.
Innego dnia zadzwonił telefon od przedsiębiorstwa dostarczającego gaz.
Dzwonią z ofertą, że za kilka funtów miesięcznie mogę sobe ubezpieczyć kocioł centralnego ogrzewania.
Jak nawali to teoretycznie do iluśtam godzin przyjedzie technik i usunie awarię.
O ile ma części i wiedzę, ale to już materiał na kolejną historię.
Jako, że nie mam dwóch lewych rąk, inżynieria oraz mechanika nie są mi obce odmówiłem.
Tutaj panienka sięgnęła po szerszy kaliber presji psychicznej i zapytała: - W takim razie jak się pan ma zamiar wywiązać z obowiązku zapewnienia bezpieczeństwa swoim najbliższym w przypadku awarii ogrzewania?
Generalnie mam niewyparzony pysk i najpierw coś powiem niż pomyślę więc i tym razem wypaliłem: - Właściwie nikomu nie powinienem mówić, ale pani powiem w sekrecie.
W szopie na ogrodzie mam mały reaktor atomowy i on jest podłaczony do centralnego ogrzewania.
Ale proszę nikomu tego nie mówic, bo nie wiem, czy jest to w pełni legalne, dobrze? - Dobrze, nie powiem nikomu.
Życzę miłego dnia. zagranica
