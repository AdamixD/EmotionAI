Bareja wiecznie żywy, czyli nie mamy pańskiego płaszcza i co nam pan zrobisz?
Pod koniec zeszłego tygodnia Młoda pojechała na zawody.
No dobra, w sumie to Mistrzostwa Polski.
Ponieważ z jej szkoły tańca różne osoby tańczyły w różne dni, dogranie transportu i noclegów tak, aby było jak najbardziej optymalnie, to było potężne wyzwanie logistyczne, któremu szkoła tańca sprostała.
Dla historii ważne jest tylko to, że bus, który rano przywoził jedne osoby, po południu/wieczorem wracał z innymi osobami.
Busy były zamówione jakieś dwa miesiące wcześniej, bo później to nie ma szans, nie wiem czemu tak wygląda ta branża, ale jak nie zamówisz odpowiednio wcześniej, to potem ci pozostaje tylko koleo.pl albo coś w tym stylu.
Nie ma i już, fizycznie nie ma, wszystkie są zamówione, w transporcie.
No właśnie, wszystkie...
Siedzę sobie spokojnie w domu, zerkam a to na stronkę z wynikami, a to na powiadomienia na grupie i widzę, że dzieciaki nie dotarły.
Bus się zepsuł, na szczęście już tylko godzinkę drogi od miejsca docelowego, trenerka wyjechała swoim prywatnym samochodem po dziewczyny (cztery osoby) i dotarły.
Fajnie, tylko że to był bus, którym wieczorem miało wracać osiem osób...
No zepsuty i uj, firma przewozowa poprzestała na tej informacji, radźcie sobie sami.
Z noclegami kwestia wyglądała mniej-więcej tak samo jak z busem, tzn. co zarezerwowane, to nasze, o dodatkowych miejscach możesz pomarzyć.
Już nie wspominam o kosztach, bo każdy rodzic zapewne by zapłacił za dodatkowy nocleg, ale miejsc po prostu NIE MA.
Ponad km odległości, godz. drogi, nie każdy może pojechać po dziecko.
W sumie to chyba nikt nie mógł, nawet zmotoryzowani.
Firma przewozowa się wypięła, bus zepsuty i koniec dyskusji, nie mamy innego, żeby podstawić.
Gdyby nie trenerka-cudotwórczyni, to nie wiem, jak byśmy wybrnęli z tej sytuacji.
Dała kluczyki do swojego prywatnego samochodu jednemu z opiekunów (który i tak miał wracać tego dnia z dziewczynami busem) i załatwiła jakiegoś swojego znajomego, który poświęcił te naście godzin, żeby przyjechać i zapewnić transport.
Wracali na dwa samochody osobowe.
Nie mamy dla pani busa i co nam pani zrobi?.
No nie wiem, najłagodniejsze co mogę wymyślić, to częściowy zwrot kosztów, bo usługa, za którą zapłaciliśmy, nie została w pełni wykonana.
Opłacony był transport do i z powrotem, tego dnia było tylko do.
I nie wiem, czy to tylko moja wielkopańska fanaberia, że uważam, iż mimo dużego popytu na tego rodzaju usługi firma powinna jednak mieć na stanie choć jeden pojazd, który może wysłać w takiej właśnie awaryjnej sytuacji?
Czy też jednak pokornie powinniśmy przyjąć do wiadomości, że zepsuł się i radźcie sobie?
