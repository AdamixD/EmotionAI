Piekielnych czytam od jakiegoś czasu.
Przez moje życie przewinęło się wiele historii nadających się idealnie do tego serwisu jednak wydawało mi się, że dzielić się nimi jest zbędne.
Większość moich historii będzie dotyczyć lekarzy, ponieważ jako osoba chora na padaczkę miałam nieprzyjemność z niektórymi obcować.
Choroba dała o sobie znać w klasie podstawówki dosyć poważnym atakiem w ostatni dzień pobytu w sanatorium.
O wykwalifikowanym personelu nawet nie wspominam.
Mama, przerażona sytuacją przyjechała i oczywistą decyzją była zabrania mnie do neurologa.
Lekarka zważyła mnie, obmacała centymetrem każdy skrawek ciała i wykrzyczała wręcz jak to możliwe, że trzynastolatka tak wygląda, że ma za duży obwód w biuście, jest za wysoka, za gruba itp.
Na rodzicielce i na mnie zrobiło to ogromne wrażenie, tym bardziej że byłyśmy niedoinformowane i całkowicie zagubione w całej tej sytuacji.
Po monologu oburzona pani neurolog przepisała mi lek.
I tak naprawdę tu zaczyna się cała piekielność włocławskiego ograniczenia lekarzy co do doboru leków.
Jedyną i świętą metodą leczenia padaczki była Depakina.
Prócz standardowych środków ubocznych takich jak zwiększenie się masy ciała ( przytyłam kg w niecałe trzy m-ce). po pewnym czasie zaczęłam zapominać to co działo się przed chwilą, opuściłam się w szkole, nie było ze mną kontaktu.
Zmniejszył mi się zasób słów.
Mama widząc co się dzieje wlokła mnie od sławetnej pani neurolog po innych lekarzach z naszej skromnej mieściny.
Nie, koniecznie TRZEBA brać ten lek.
Innych leków nie ma.
To nieważne, że dziecko chodzi jak naćpane.
Jeżeli ataków nie ma to znaczy, że wszystko jest jak należy a spanikowana idiotka bezpodstawnie sieje zamęt.
Rodzicielka, zdesperowana widząc co się dzieje z dzieckiem odłożyła lek.
Obeznani pewnie wiedzą, że wraz z gwałtownym przestaniem spożywania medykamentów przeciwpadaczkowych dostaje się ataku*.
I tak było ze mną.
Tyle, że był wybór, albo zacząć brać ponownie, albo szukać innego rozwiązania.
Oczywiście wybór padł na to drugie.
Jako, że mama jest sceptyczna i nie wierzy w cudotwórców udało jej się wynaleźć neurologa z Warszawy (oczywiście wizyta prywatna) i tam tez się udałyśmy.
Po badaniach i zapoznaniem się z moją historią nagle okazało się, że istnieją inne leki.
Nagle mogłam normalnie funkcjonować.
Oczywiście nie kończy się happy endem, ale to już materiał na inny post.
Historia kończy się kilka lat później.
Po wielu zawirowaniach w życiu rodzicielka przeprowadziła się do warmińsko-mazurskiego.
Mama jadąc przez Szczytno zlitowała się nad kobieciną, która wracała właśnie od córki ze szpitala specjalistycznego dla osób niepełnosprawnych psychicznie i opóźnionych w rozwoju.
Po krótkiej rozmowie okazało się że obie mają córki chore na padaczkę.
Nieznajoma zaczęła opowiadać.
Historia choroby z którą musieli walczyć zaczynała się podobnie jak u mnie, lekarze nie pozwolili odstawić Depakiny.
Tyle, że dziewczynka nie miała tyle szczęścia.
Jej uczulenie na substancje w leku objawiało się jak u mnie, jednak matka zaufała lekarzom.
Dziewczyna doznała trwałych uszkodzeń mózgu tak, że nie jest w stanie samodzielnie funkcjonować.
Podsumowując, apeluję by nie dać sobie wmówić, że złe samopoczucie podczas leczenia to tylko etap.
Walczcie o swoje, szukajcie alternatyw.
I pamiętajcie, że to wasze zdrowie i za błędy lekarskie największą cenę będzie płacić nie lekarz, ale wy.
Jeżeli macie ochotę na kontynuację piekielnych historii z mojego żywota, piszcie w komentarzach. (historia dzieje się w latach ) służba_zdrowia
