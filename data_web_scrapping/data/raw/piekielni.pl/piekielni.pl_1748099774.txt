Kolejna moja opowieść za czasów pracy w ochronie marketowej :) Pewnego dnia nasza detektywka, o której już wspominałem, wypaliła ponownie pod nosem ten dźwignie.
Po paru miesiącach pracy z nią nie byłem już zdziwiony typowaniem.
Tym razem padło na normalnie wyglądającego dziadka.
Leciwy pan po wzięciu koszyczka wkroczył na halę marketu i zaczyna buszowanie po działach.
Gdy kilka artykułów znalazło się już w jego wózku udał się jeszcze po śmietanę... albo kefir... nie pamiętam.
Przyjmijmy, że to była śmietana.
Ogląda jedną, odstawił.
Drugą ogląda, czyta, odstawił.
Wrócił do pierwszej.
Czynność powtarzał dobre minut po czym z jedną i drugą poszedł między regały.
Chodził, chodził w końcu wrócił do pozostawionego koszyka, jedną śmietanę odstawił, drugą włożył do koszyka i rura do kasy.
Detektywka nie dała za wygraną.
Biegiem na halę, do owych regałów i telefon do mnie: jest promocja na śmietanę B i przekleił cenę na A!.
Ok - krótkofalówka, sygnał na linię kas, poczekali, aż kasjerka z nim skończy, gość odchodzi i ujęcie.
Ładnie odstawiony w koszulę, marynarkę wchodzę do pokoju, grzecznie się witam, przedstawiam, mówię z jakiego działu i nim powiedziałem o co chodzi, leci do mnie: - Wy ch**e, k***a, czego ode mnie chcecie.
Dajcie mi żyć gnoje jedne!
Cała moja dobrotliwość w jednej chwili uciekła, dobry humor też.
Postanowiłem inaczej zagrać.
Z kamienną twarzą, ze stoickim spokojem odsunąłem krzesło, usiadłem, wziąłem z plastikowej kuwetki odpowiednie dokumenty, wyciągnąłem długopis, położyłem na stole.
Bez pośpiechu, denerwując tym jeszcze bardziej hardego dziadka.
Z wyrazem twarzy ala Don Corleone poprosiłem pana, aby okazał mi paragon i śmietanę, którą zakupił. - Odp*****l się gówniarzu od moich zakupów.
Ch*j cię obchodzi co kupiłem! - Obserwowałem i nagrywałem pana i wiem, że nie zagrał pan do końca uczciwie ze śmietaną. - Być może i ch*j was to interesuje młokosy cholerne!
Wzywaj se policję, g**no mi zrobią za te .20zł! - (chcąc mieć to nagrane) Czyli przyznaje się pan do tego, że podmienił cenę na śmietanie na tańszą? - Tak, k***a, zmieniłem i k***a co?
Dadzą mi mandat 20zł bo strata niewielka i możecie mnie w du*ę pocałować! (Gdy już miałem nagrane przyznanie się) Dobrze proszę pana w takim razie wzywam patrol policji skoro panu gó**o zrobią.
Jednakże mam obowiązek poinformować pana, że czyn, którego pan dokonał, jest oszustwem, a nie kradzieżą więc kwalifikuje się jako przestępstwo.
Czeka pana sprawa w sądzie i przy dobrych wiatrach wyrok w zawieszeniu.
Dziadek momentalnie zbladł, zaczął dyszeć i ręce mu drżały. - Ale... ale... to tylko .20zł!
Przecież to żadna strata!
Jakie tam zaraz oszustwo!
Dogadamy się! - Niestety szanowny panie, ale ch*je, gnoje, młokosy i gówniarze raczej nie mają w zwyczaju dogadywać się z przestępcami.
Patrol się zjawił, bransoletki nałożył, zaprosił do limuzyny i tak pan zaoszczędził .20zł :) A wystarczyło być grzecznym... real
