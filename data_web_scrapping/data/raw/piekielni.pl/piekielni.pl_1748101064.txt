Moja kuzynka Ania studiuje nad morzem, w roku akademickim razem z chłopakiem wynajmują kawalerkę, tę samą od początku studiów, teraz kończą trzeci rok.
Ostatnio Ania została wyzwana przez jedną z ciotek.
Jak ona śmie wracać na wakacje do domu, skoro ciotka już sobie zaplanowała wczasy nad morzem, wzięła trzy tygodnie urlopu i pochwaliła się wszystkim koleżankom w pracy.
Zdaniem ciotki kuzynka powinna bez celu siedzieć całe wakacje nad morzem i płacić za trzy miesiące wynajmu, żeby ciotka mogła mieć darmowy nocleg na wczasach.
Ba, w sumie co im szkodzi, żeby kuzynostwo zostało tam przez całe dwa miesiące wakacji.
Kilka ciekawostek: .
Kawalerka ma 20m2, kuzynka z chłopakiem sobie radzą, ale nie wiem jak ciotka chciała tam nocować z mężem i czwórką dzieci. .
Gdyby nie poruszenie w czasie weekendu majowego tematu powrotu kuzynki do domu na wakacje i wspomniana awantura, to ciotka pewnie by nie poinformowała o swoich planach wakacyjnych, prawdopodobnie planowała po prostu pojechać tam i wbić się do mieszkania. .
Właściciel kawalerki wynajmuje ją na wakacje właśnie turystom.
Ciotka poza darmowym noclegiem planowała również życie na koszt studentów - spędziła już urlop u kogoś z rodziny, przywiozła cztery zupki chińskie i litrów wody mineralnej.
Na tygodnie. .
Ania i jej chłopak mimo kiepskich warunków noclegowych chętnie pomagają.
Sama nocowałam u nich na materacu, ale wcześniej nim w ogóle planowałam wyjazd wypytałam czy jest możliwość i czy termin nie stanowi problemu.
Przywiozłam im trochę wałówki z domu.
No i były to dwie noce, nie tygodnie.
