Wielkimi krokami zbliża się dzień, kiedy to Bigos musi pojechać po zakupy firmowe.
W związku z tym, że firma, którą posiadam trudni się sprzątaniem to przede wszystkim są to zakupy chemii gospodarczej, rzadko mieszczące się w dwóch koszykach sklepowych.
Staram się robić takie zakupy w godzinach wczesno-rannych lub późno-wieczornych.
Czasami jednak jestem zmuszona wybrać się do przybytku zwanego marketem w godzinach obleganych przez piekielnych.
Oto zestawienie przygotowane na podstawie moich obserwacji, gdy z zawrotną szybkością przedzieram się między regałami: .
Rodziny z dziećmi - jestem w stanie zrozumieć, że nie zawsze jest z kim berbecia zostawić w domu, ale gdy widzę wielopokoleniową rodzinę, przemieszczającą się tempem jak na molo w Sopocie to mnie szlag trafia. .
Dzieci w wersji niepilnowanej - ludzie chyba nie rozumieją, że dzieci nie zawsze da się zauważyć, a co za tym idzie wyminąć rozpędzonym, wypakowanym po brzegi wózkiem .
My tylko zwiedzamy - nie mam nic przeciwko zwiedzaniu, ale na bogów różnych wyznań do sklepu się jedzie po zakupy, a nie na spacer .
Pani mi poda - nie wiem dlaczego, bo chyba nie przez mój nikczemny wzrost jestem często mylona z pracownikiem marketu i słyszę rozkazy w stylu poda mi to i tamto i to też .
