Będzie o tupiących obcokrajowcach... kupiliśmy jakiś czas temu dziurę w ziemi, z której wyrosło nasze pierwsze mieszkanie.
Osiedle nowe, blok ładny.
Tylko, że deweloper pobłogosławił nas sufitami z papieru.
Ściany są ok, nie słychać hałasów, krzyków, ale wszystko co basowe i dudniące idzie jak złoto z dołu i z góry, u wszystkich sąsiadów.
I tak nad naszą głowę sprowadziła się rodzina, jak się potem okazało, nie do końca polskojęzyczna (to istotne w kwestii komunikacji).
Za każdym razem jak chodzą, to mam wrażenie, że młot wali nam w sufit, że biegają w podkowach, no nie przesadzam.
Dokładnie wiem gdzie gość idzie, jak odsuwa krzesło, jak wstaje z kanapy, jak dzieciak biegnie jak torando.
Na początku myślałam, że oszaleję.
Praca zdalna to nawet uciec nie mogę od tego, załamka bo to nowe mieszkanie na kredyt i w spokoju nie mogę posiedzieć bo ktoś chodzi boso i wali z pięty, mały biega i skacze z kanapy wprost na naszą głowę.
Poszliśmy w końcu do nich z wizytą poznać się, okazało się że przynajmniej jeden z rodziców jest ok, dobrze mówi po polsku, żadna patologia, wymieniliśmy się uprzejmościami.
Ale problem z hałasem nie ustał.
Więc po jakimś czasie udaliśmy się z drugą wizytą i otworzył drugi rodzic.
Wyjaśniliśmy po krótce, że jak mały biega to mega to słychać i może jakieś kapcie, jakiś dywanik, żeby nam ulżyć?
Bo prawo do normalnego życia oni mają, chodzić im nie możemy zabronić, ale może znaleźliby jakieś rozwiązanie, które i nam ulży ale im nie przeszkodzi?
Rodzić się zdziwił, że to w ogóle słychać, ja na to, że jak przyjdzie kiedyś to może posłuchać.
Ciężko było się dogadać bo on po polsku to nie do końca rozumieju. ale postarają się o kapcie i tyle.
Następnego dnia rano, wstaję zaspana do roboty, zasłony jeszcze zaciągnięte, szlafrok jako ubranie pełnoprawne i misternie związane włosy w fruzyrę wronie gniazdo.
Nagle dzwonek, myślę sobie ki czort, może kurier?
To idę otworzyć bez patrzenia, a tam rodzic z góry.
I wylatuje z tekstem zapraszałaś mnie to jestem - no spoko, ale człowieku umów się wcześniej, a nie mnie nawiedzasz z samego rana przed pracą.
Po krótkiej wymianie zdań obrażony poszedł jak nie chciałam go wpuścić.
Potem przez jakiś czas na klatce jak się spotykaliśmy to atmosfera była napięta.
Od tego momentu minęło kilka miesięcy, ale czasem bywa ciszej, a czasem jak ostatnio to łeb pęka.
Podrzucę im chyba jakieś kapcie w ramach sugestii bo ciężko we własnym mieszkaniu wytrzymać.
Następnym razem bierzemy kredyt na dom.
Dom z papieru
