Wysłałam chłopaka na iście bondowską misję, kryptonim worki na śmieci z żabki.
Kto zna specyfikę starego typu zamka samozatrzaskowego, ten wie, że najwygodniejszą opcją w jego przypadku jest otwarcie drzwi od środka i oczekiwanie w progu, niż skazywanie kogoś z zewnątrz na dłubanie przedwojennym kluczem, który otwiera, pod warunkiem, że ma ochotę.
Tak więc, kiedy spodziewałam się, że zaraz pojawi się na schodach z nowym ekskluzywnym nabytkiem, otworzyłam drzwi i stanęłam w progu, żeby oszczędzić mu siłowania się z nimi.
Spokojne oczekiwanie nie trwało długo, bo moja obecność bardzo mocno wzburzyła pewną stojącą na korytarzu Panią. (J)-Dzię... (P)-Pani wie, że tu nie można palić?!
Wy tu palicie!
Tu nie można!
Cała klatka zasmrodzona! (J)-No czuję niestety, ale ja nie palę.
Nikt u mnie nie pali. (P)-ALE TU NIE MOŻNA!
Ci co tu mieszkają to wiedzą, ale jak ktoś nowy wynajmuje, to zawsze pali a potem śmierdzi!
A ja DOZORCZYNIĄ jestem i tu nie wolno palić, każdy to wie. (J)-To bardzo dobrze, że nie można, ja nie palę i z tego co wiem, to wynajmujący obok też nie.
A w ogóle to bardzo mi miło, Jestem Sufrażystka, dobrze jest poznać sąsiadów, bo tak się składa, że ja nie wynajmuję, tylko właśnie to mieszkanie kupiłam. dni temu. (P)-Eh... to będziemy się jakoś musieli do siebie przyzwyczaić.
Co źle zrobiłam?
