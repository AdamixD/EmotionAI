Wstydzę się tego co odwaliłam w mojej pracy.
I uprzedzając tutejszych detektywów - dodałam tę historię też na Anonimowe.pl, ale uznałam, że tu też się nadaje.
Zacznę od tego, że pracuję w środowisku mega patologicznym.
Nie dość, że praca bardzo trudna (klienci to głównie patologia, alkoholicy, byli więźniowie itd.), to jeszcze szefostwo daje w kość.
Tzn. wydają często polecenia, które uniemożliwiają normalną pracę.
A najgorsi są w tym inni pracownicy.
Mobbing jest na porządku dziennym.
Nie radzę sobie z tym.
I w tym wszystkim jest Małgorzata.
Pracownica, która przyszła dosłownie miesiąc przede mną.
Nie, ona nie jest wredna.
Po prostu sobie radzi.
Inny pracownik każe jej wykonać obowiązki spoza jej zakresu?
Z uśmiechem odpowie, że niestety, ale na swoją pracę, a to nie należy do jej obowiązków.
Kto inny zacznie z niej szydzić, że je jakieś dziwne gówno, a ona, że to hummus i ona lubi.
Widziałam też wielokrotnie jak wychodzi pełna współczucia do ludzi i nagle zamienia się w stanowczą, gdy petent próbuje ją zastraszyć.
Przełożony wydał jej głupie polecenie?
Długo by wymieniać.
I wszystko z takim wewnętrznym spokojem.
Tylko raz widziałam ją wściekłą, gdy ktoś próbował ją wrobić w sprawę tak poważną, że prokurator prowadził śledztwo.
A ja jestem kłębkiem nerwów.
I po tym długim wstępie...
Z zazdrości zaczęłam próbować ją rozsierdzić.
Chodziłam za nią i wytykałam, że utyła, że jej obiad śmierdzi, że sobie nie radzi.
A ona wszystko to zbywała ze stoickim spokojem.
Wprost, bez ogródek mi odpowiadała zgadza się, na szczęście nie musisz tego jeść, ja mam inne zdanie lub a jak byś rozwiązała ten problem?.
I mimo, że przeprosiłam i przestałam to robić, to wciąż jest mi głupio.
A tymczasem Małgosia złożyła wypowiedzenie.
Mówi, że ja nie mam nic z tym wspólnego, ale ma dość tej pracy, a znalazła coś dużo lepszego i za lepsze pieniądze.
Tylko starzy pracownicy, którzy po jej odcinaniu się nauczyli, że jej nie warto cisnąć, teraz znów zaczęli jej dokuczać i to dużo bardziej niż innym, bo zdradziła ich i firmie, była nielojalna wobec firmy itd.
Ignorują ją, gdy przychodzi w sprawach służbowych, czynią wyrzuty.
