„Upiłam byłego i zrobiłam mu upokarzające zdjęcia - Dziewczyny to jednak naprawdę są z innej planety niż my.
Nie dalej jak tydzień temu miałem interesującą rozmowę z koleżanką, do której zamierzałem startować.
Siedzieliśmy sobie przy winku i zapytałem (bez złych przeczuć) o to, czy jest coś, czego się wstydzi z przeszłości.
Powiedziała, że owszem i opisała mi sytuację, jak zemściła się na chłopaku, który od niej odszedł.
Z Facebooka dowiedziała się, że ich wspólny znajomy organizuje wielką imprezę urodzinową, więc również się na nią wybrała.
Wszyscy pili na umór (w tym jej były), poza nią.
Ona czekała, aż jej eks totalnie odpłynie.
Kiedy nieprzytomny leżał w łazience przy sedesie, zakradła się do niego i zrobiła mu kilka upokarzających zdjęć.
Był umazany rzygowinami, a ona beznamiętnie robiła mu fotki, które potem wrzuciła mu na profil na FB.
Zanim koleś następnego dnia doszedł do siebie i zobaczył, co dzieje się na jego wallu, było już za późno.
Wszyscy znajomi udostępniali sobie jego zdjęcia i mieli z niego straszną bekę.
Koleżanka, opowiadając mi to, wyrażała skruchę, ale i tak straciłem ochotę na amory z nią.
Nie wiadomo, jak zemściłaby się na mnie, gdyby do czegoś między nami doszło.
Wolałem chuchać na zimne – opowiada Bartosz.
