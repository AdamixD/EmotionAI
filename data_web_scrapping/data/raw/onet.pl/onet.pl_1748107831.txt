— Pierwszy policzek był trzy miesiące po ślubie — wyznaje Kamila.
Przemoc fizyczną, której była ofiarą przez lat trwania małżeństwa, nazywa policzkiem.
Nie jest w stanie opowiadać ze szczegółami o tym, czego doświadczała. — A i tak znacznie gorsza od przemocy fizycznej była ta psychiczna.
Latami stosowana przez osobę, której oddałam całe serce.
Przed ślubem byłam asertywna, wesoła i bardzo towarzyska.
Przez jego działania stałam się uległa, unikająca kontaktu i w silnej depresji — przyznaje.
Zaczęło się od wyzwisk, umniejszania i ignorowania potrzeb. — Nie reagował, kiedy płakałam, kiedy dawałam mu znać, że coś jest nie tak — wspomina.
Z czasem pojawiła się kontrola i zastraszanie. — Przy naszej córce zgrywał idealnego ojca i męża.
Pamiętam taką sytuację: poszłam do kuchni przygotować herbatę.
Córka została w pokoju, a on poszedł za mną, mocno mnie chwycił i powiedział: pamiętaj, co mówisz i robisz, suko.
Po czym wrócił do córki jak gdyby nigdy nic.
Widział, że się go boję.
Widział, że ma nade mną kontrolę i z dnia na dzień niszczył mnie coraz bardziej – opowiada.
Z danych Centrum Praw Kobiet wynika, że - kobiet rocznie w Polsce ginie z powodu przemocy domowej.
Z kolei raport Eurostatu wskazuje, że co trzecia dorosła kobieta w Unii Europejskiej doświadczyła przynajmniej raz w życiu przemocy fizycznej, gróźb lub przemocy seksualnej. https://kobieta.onet.pl/wiadomosci/pieklo-przemocy-domowej-moja-rodzina-trzymala-jego-strone/50pv35s
