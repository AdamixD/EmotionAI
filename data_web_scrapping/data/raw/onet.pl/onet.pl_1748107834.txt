– Bywały dni, że nie wydałam z siebie żadnego słowa – wyznaje szczerze.
Syna urodziła dokładnie cztery miesiące temu.
Męża nie było przy porodzie.
Przedłużyła mu się delegacja, zwyczajnie nie zdążył do szpitala.
Amelia nie pracuje, tylko on utrzymuje rodzinę.
Długo czekała na ukochane dziecko.
Marzyła o macierzyństwie, ale nie sądziła, że będzie tak ciężko. – Na pomoc rodziców nie mam co liczyć.
Męża nie ma czasem po kilkanaście dni ciągiem.
Ze wszystkim jestem sama – mówi -latka.
Złe samopoczucie i przemęczenie sprawiły, że przestała spotykać się z sąsiadkami i siostrą. – Mają swoje dzieci i swoje problemy.
Dobrze, że mam Facebooka.
Rozmowa z innymi młodymi mamami podnosi mnie na duchu – mówi. – Może za radą jednej z internautek umówię się na konsultację z psychoterapeutką?
Online oczywiście – dodaje.
Z podobnej rady kilka lat temu skorzystała Magda. – Nie sądziłam, że grzecznościowa wymiana zdań na Messengerze będzie wstępem do wieloletniej przyjaźni – mówi -letnia mama Róży i Antosia.
Idę poznała na facebookowej grupie dla ciężarnych. – Miałyśmy termin na ten sam dzień.
I wybrałyśmy takie samo imię dla córek – wspomina początki ich znajomości.
Magda ma mało koleżanek.
Przez lata żyła w toksycznym związku.
Jak się okazało, Ida też. https://kobieta.onet.pl/rodzina/strefa-mamy/mlode-mamy-korzystaja-z-facebooka-i-instagrama-tam-szukaja-wsparcia/ph97rg3
