Człowiek ze wsi wyjdzie, ale wieś z człowieka nigdy.
Ile razy słyszałem to powiedzenie?
Było złośliwe i krzywdzące, ale w pewnym sensie prawdziwe.
Wieś była we mnie.
Tęskniłem za polami, laskiem łączącym Wólkę z Zarzeczem, za podmokłą łąką Lasockiego, która wiosną pachniała jak najwspanialszy bukiet kwiatów.
To wszystko tkwiło we mnie głęboko , było moimi korzeniami, które chwilowo przeniosłem do miasta, próbując je zapuścić w niegościnny, wyasfaltowany grunt.
O stolicy marzyłem, odkąd pamiętam Była synonimem awansu życiowego, większych możliwości, miejscem obfitującym w rozrywki, których na wsi nie było.
Koncerty, kawiarnie, nocne życie na nadwiślańskich bulwarach – oto, czego mi brakowało.
Z naszej wsi młodzi wyjeżdżali nawet za granicę, dlaczego ja miałbym być gorszy? – Chce wyjechać, bo zapatrzył się na Antka, a to zupełnie inna para kaloszy.
Jego rodzice mają kuzynkę w Warszawie, chłopak miał się gdzie zatrzymać – mama mówiła do ojca, jakby mnie nie widziała.
Trzeba sobie pomagać.
Pakuj się i wbijaj, jakoś się pomieścimy.
O robotę się nie martw, znajdziesz.
Malować umiesz, z murarką też jesteś obeznany, z hydrauliką dasz radę, a kładzenia glazury się nauczysz.
Fachowcy od remontów mieszkań są w cenie, będziesz żył jak król.
Zrobiłem, jak mi doradził, i pewnego dnia zameldowałem się w stolicy.
Nie byłem tu pierwszy raz, a jednak udało mi się zgubić, jak na prowincjusza przystało.
Blokowisko, na którym mieszkał Antek, ciągnęło się bez końca i miało skomplikowany układ ulic, który przeczył wszelkiej logice.
Dopiero jak wpadło mi do głowy odpalić GPS-a w komórce, udało mi się znaleźć cel.
Oj, chyba się nie zakumplujemy Otworzył mi nieznajomy typ, który zupełnie nie zdziwił się, widząc na progu chłopaka z bagażem. – Antka nie ma, złapał fuchę i zasuwa jak głupi.
Maluje komuś mieszkanie w weekend, strasznie pracowity, moim zdaniem przesadza.
Właź do jego pokoju i się rozgość.
Kuchnia i łazienka są wspólne, reszta tabu.
Wchodzić nie można.
Chciałem dać mu w gębę, ale tak od progu nie wypadało.
Kiwnąłem głową .
Przyjrzał mi się uważnie. – Jesteś z tej samej wsi co Antek?
Jak jej tam?
Już wiem, Wólka.
Zaśmiał się, jakby usłyszał najlepszy dowcip.
Wyprostowałem się i policzyłem do trzech. – Antek pochodzi z Wólki, ja jestem z Placówki – powiedziałem z dumą, bo mnie szlag trafił.
Co go tak bawiło, nazwa miejscowości?
B yła historyczna i wcale nieśmieszna. – Z Placówki?
No to mamy Dyplomatę do kompletu.
Drugi współlokator wszedł do kuchni i oparł się niedbale o blat, próbując wyglądać niezwykle światowo.
Nie pasowałem do nich... – Placówka to najbardziej wysunięta część wsi, mój dom stoi na uboczu, ale przynależy administracyjnie do Wólki, ćwoku – pouczyłem go grzecznie. – Nie irytuj się, Dyplomata, on już ma takie poczucie humoru.
Trudno je zrozumieć – powiedział pojednawczo pierwszy współlokator. – Nie jestem dyplomatą, mam na imię Olek – wkurzyłem się. – Ja Konrad, a ten wesołek to Robert.
Dajemy sobie przestrzeń, nie interesujemy się sobą i nie podrywamy cudzych dziewczyn.
Gdzie je kupiłeś?
Antek też z początku wyglądał jak sierota, ale się przystosował. – Ja nie muszę, ubiorem wyrażam siebie.
Jestem chłopak ze wsi – warknąłem. – A jak się któremu nie podoba… – Nie będziemy się bić, to nie wiejska dyskoteka.
Zachowuj się, w mieście jesteś.
Po pierwszym dniu zwątpiłem w sens przeprowadzki do metropolii.
Co prawda współlokatorzy Antka odczepili się ode mnie, ale o kumplowaniu się nie było mowy.
Nie pasowałem do nich, winiłem o to swoje pochodzenie.
Brakowało mi obycia, umiejętności lekkiej rozmowy i szybkiej riposty na drobne złośliwości. – Nie przejmuj się nimi, to patafiany, najważniejsze, że dorzucają się do czynszu.
Mogliśmy gorzej trafić – pocieszał mnie Antek. – Wydaje im się, że wiejskie pochodzenie odciska piętno, stygmatyzuje.
Ona też jest ze wsi Rzeczywiście się przystosował, przedtem nie używał takich wyrazów. – Chodzi o to, że nie jesteśmy gorsi i w niczym im nie ustępujemy.
Oni wychowali się w mieście, my na wsi, oto cała różnica. – Według nich zasadnicza – mruknąłem. – Mówiłem ci, że to patafiany, nie zwracaj na nich uwagi .
Jeżeli cię to pocieszy, w sobotę robimy imprezę, poznasz fajniejszych ludzi niż Konrad i jego kumpel.
Byłoby, gdyby Robert nie uparł się przedstawić mnie swojej dziewczynie. – Oto nowy nabytek, przyjechał prosto z Wólki – tak się zgrywał, że Zosia się roześmiała.
Znowu zaczynały się kpiny z mojego pochodzenia.
Dałbym Robciowi w gębę, ale bałem się wyjść na wsioka, stałem więc jak ostatnia sierota.
Nie potrafiłem z nimi rozmawiać, zrozumiałem, że nigdy nie przyjmą mnie do swojego grona, zawsze będę dla nich inny, nie dość dobry.
Odszedłem na bok i usiadłem na parapecie.
Czułem się samotny i wyobcowany, sam w wielkim mieście, śmieszny i nieporadny.
Czy kiedykolwiek uda mi się zapuścić tu korzenie? – Przepraszam cię za Roberta, z dnia na dzień staje się gorszy.
Wólka to bardzo ładna nazwa.
Lubię wieś, mam cudowne wspomnienia z dzieciństwa.
Wszystkie wakacje spędzałam u babci.
Zosia wyciągnęła do mnie kieliszek z winem na zgodę. – To ty też pochodzisz ze wsi – powiedziałem z satysfakcją. – Tak jakby – roześmiała się.
Przyszło mi do głowy, że nie od rzeczy będzie zemścić się na Robercie, więc szybko zaprosiłem Zosię na weekend do Wólki.
Do mnie i Antka. – Dobry pomysł, przyjedziemy na pewno, nie ma to jak łono natury – Robcio pojawił się znikąd i objął władczo Zosię.
Zakląłem w duchu, nie o jego towarzystwo mi chodziło. – Nie jesteś zbyt światowy na Wólkę? – spytałem ironicznie.
Robert zareagował nieprzewidywalnie, bo spojrzał na mnie prawie przychylnie. – Jak przyjechałeś, to ani me, ani be, a teraz proszę, jaki bystrzak.
Wyrabiasz się, Dyplomato z Placówki, jeszcze będą z ciebie ludzie.
Więcej o wyjeździe do Wólki nie rozmawialiśmy, sprawa wypłynęła jakiś czas później.
Honorowo podtrzymałem zaproszenie i w kolejną sobotę zwaliliśmy się do wsi.
Oprócz Zosi i dwóch współlokatorów pojechały z nami jej dwie przyjaciółki, z braku lepszego pomysłu na spędzenie weekendu.
Nie jestem w niczym gorszy Rodzice zdziwili się najazdem, ale przyjęli ich gościnnie, ciesząc się, że tak szybko znalazłem w mieście przyjaciół.
Obiecałem sobie, że jak Robert albo Konrad wyskoczą z czymś, co zniszczy ich dobry nastrój, tym razem na pewno spuszczę im manto.
Chłopaki chyba to wyczuli, bo zachowywali się, jak należy, a dziewczyny stworzyły fantastyczną atmosferę.
Były oczarowane wszystkim, jak leci.
Patrzyłem na nich i myślałem, że gdybym wcześniej przywiózł ich do domu, uniknąłbym drwin z powodu pochodzenia.
Jestem chłopakiem ze wsi i nie widzę powodu, by to ukrywać.
Znajomi właśnie to zrozumieli, potem przyjdzie kolej na innych.
Przekonam ich albo zrobi to za mnie moja rodzinna Placówka.
Aleksander, lat Czytaj także:
