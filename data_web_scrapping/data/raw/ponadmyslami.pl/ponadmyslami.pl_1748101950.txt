Marta liczyła kroki od przystanku do gabinetu terapeuty.
Zawsze tyle samo.
Był to jeden z tych małych rytuałów, które dawały jej poczucie kontroli nad swoim życiem.
Na terapię zgłosiła się trzy miesiące wcześniej.
Czuję się jak wydmuszka – powiedziała wtedy.
Może to depresja?
Nie wiem. „Nigdy nie byłam osobą, która się złości.
U mnie w domu tata milczał, mama czasem się gorączkowała i płakała, ale raczej nikt się nie awanturował.
Ja też nie.
Z każdym niewypowiedzianym nie stawała się coraz lżejsza. # Kiedyś przejrzała się w lustrze w windzie i przez ułamek sekundy nie zobaczyła swojego odbicia.
Jakby stała się przezroczysta.
Na jednej z sesji terapeuta zauważył, jak Marta pociera kciukiem mały ślad po oparzeniu na nadgarstku.
To od wczoraj – wyjaśniła.
Szef przypisał sobie mój projekt na zebraniu zespołu.
Kiedy wszyscy gratulowali mu pomysłu, tak się zdenerwowałam, że rozlałam na siebie gorącą herbatę .
Przeprosiłam go - dodała bez wahania.
Terapeuta zaproponował, żeby Marta wyobraziła sobie, że na krześle obok siedzi jej szef.
I że może mu powiedzieć co tylko chce.
Z jakiegoś powodu, to przyzwolenie dodało jej odwagi.
Nagle oblała ją fala gorąca.
To JA to wymyśliłam! - jej głos wypełnił pomieszczenie.
Pracowałam nad tym miesiącami!
Jak śmiesz to kraść?!
Zacisnęła pięści, czując, jak trzęsą się jej ręce.
Zasługuję na uznanie!
Marta była zaskoczona tonem głosu jaki się z niej wydobył.
Nie wiedziała, że ma w sobie tyle siły.
Wracając do domu, Marta znów liczyła kroki. # Ale w połowie drogi zorientowała się, że zgubiła rachubę.
I co dziwne - nie poczuła niepokoju.
Zatrzymała się na środku chodnika, rozluźniła ramiona i uświadomiła sobie, że słyszy dźwięki miasta.
Śmiech dzieci na placu zabaw.
Stukot butów przechodniów.
Jakby ktoś zwiększył głośność świata.
Tej nocy śniła o ogniu. # Nie o niszczącym pożarze, ale o ognisku, które rozjaśnia noc i daje ciepło.
Siedziała przy nim, a wokół zbierali się ludzie – jej rodzice, współpracownicy, przyjaciele.
Wszyscy widzieli jej twarz w blasku płomieni.
Rano dotknęła nadgarstka – oparzenie całkiem znikło.
Nie potrzebowała już fizycznego bólu, by pamiętać, że istnieje.
Jej złość stała się jak kompas wskazujący drogę do siebie.
Pomyślała sobie, że całe życie gdzieś w niej czekała jakaś nieodkryta energia.
Jakby mieszkała w domu, używając tylko trzech pokoi, nie wiedząc, że za zamkniętymi drzwiami kryją się kolejne.
Nie była jeszcze gotowa, by otworzyć wszystkie.
Ale teraz już wie, że ma klucze.
Komentarz # Złość bywa niezrozumiana.
W dawnych czasach, gdy ludzie żyli bliżej natury, złość miała jasne przeznaczenie – była energią potrzebną do przetrwania.
Dziś, w naszym uporządkowanym świecie, często nie wiemy, co z tą siłą zrobić.
Wiele osób przychodzących na terapię mówi, że „nie są osobami, które się złoszczą.
Często jest to efekt dorastania w środowisku, gdzie złość była tłumiona, ignorowana lub wyrażana w destrukcyjny sposób.
Uczono nas, szczególnie kobiety, że złość jest emocją niewłaściwą, niepożądaną.
Tymczasem złość, tak jak każda inna emocja, niesie ze sobą ważną informację – mówi nam, że nasze granice zostały przekroczone, że nasze potrzeby nie są zaspokojone, że coś wymaga zmiany.
Tłumiona złość nie znika – zamienia się w bezsilność, apatię, depresję.
Zabiera nam energię potrzebną do działania, do wprowadzania zmian, do obrony własnych granic.
Marta, jak wiele innych osób, przez lata tłumiła swoją złość, aż stała się „przezroczysta – dla innych i dla siebie samej.
Odkrycie tej emocji było pierwszym krokiem do odzyskania siebie.
Może zamiast tłumić złość, warto nauczyć się jej słuchać?
