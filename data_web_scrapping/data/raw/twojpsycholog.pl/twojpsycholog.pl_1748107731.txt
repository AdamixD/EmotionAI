Cześć, mam lat i byłam w toksycznej relacji z koleżanką (nazwijmy ją Ania) – znamy się od klasy technikum ().
Mieliśmy dosyć skomplikowaną relację, trochę koleżeńską, a jednak kręciliśmy.
Chciałabym zaznaczyć, że praktycznie nigdy nie rozmawiałyśmy, tylko pisałyśmy, a jesteśmy w jednej klasie.
Problem w tym, że przez całą znajomość ona wielokrotnie zostawiała mnie dla innych, przekraczała moje granice, dotykała bez mojej świadomej zgody, biła, drapała do krwi, wymuszała na mnie nagie zdjęcia, czułam się manipulowana.
Gdy prosiła mnie o zdjęcie, a ja odmawiałam, stawała się chłodna i pisała coś w stylu: Tak powinna wyglądać miłość, skoro mnie kochasz, Kochaś mnie?
To dlaczego nie możesz zrobić tego, o co proszę?, Okej, widzę, że po prostu nie czujesz się komfortowo przy mnie itp.
W tej samej konwersacji potem przepraszała, mówiąc, że pewnie mi przykro przez nią, a gdy ja stawałam się zdystansowana i zraniona, ona znowu zaczynała.
Zazwyczaj było tak, że gdy byłam mega miła, ona była wredna, a gdy stawałam się zdystansowana, to ona udawała jakąś zranioną, nie wiem dokładnie.
Były też sytuacje w szkole, gdzie dotykała mnie po udach i w innych miejscach.
Niby nie mówiłam jej, że mam coś przeciwko, ale czułam się źle.
Dziś odczuwam obrzydzenie i nawet gdy dotknie mnie moja dziewczyna, przypomina mi się tylko to i czuję jej ręce na sobie i ten wzrok.
W klasie, przy wszystkich, biła mnie nagle i śmiała się, drapała mnie po całej twarzy do krwi – do tej pory mam blizny, czułam się jak popychadło.
Wcześniej spędziliśmy dużo czasu razem, wszyscy – ja, moja była przyjaciółka i moja dziewczyna – wraz z tą koleżanką.
Wiem, że podobałam się jej od pierwszej klasy.
Moja przyjaciółka też była dość toksyczna, np. chwaliła się swoimi ranami, ale w taki sposób, że dawała mi rękę przed twarzą i pokazywała je, a ja nie wiedziałam, co powiedzieć, itp.
Ale nie o niej chcę dziś rozmawiać.
Razem z tą przyjaciółką nie raz zostawiły mnie dla innych osób.
Ta koleżanka, Ania, zawsze była do mnie niemiła, ale gdy potrzebowała pomocy, pisałam jej długie rozprawki, byle tylko było jej lepiej.
Jednak, gdy to robiłam, pisała nagle o jakimś jej znajomym za każdym razem, albo mówiła, że ona wie, jak to jest, bo to przeżyła tyle razy, gdy mówiłam jej, jak się czuję.
Ja sama przyznaję, że popełniłam masę błędów, do których się przyznaję – wiem, że byłam okropna, sama robiłam złe i niewybaczalne rzeczy, ale sama nie wiem, czy to przez to, jak mnie traktowała, czy co.
Nie chcę się tłumaczyć, bo i tak nie ma to znaczenia.
Staram się ograniczać z nią kontakt.
Od początku klasy (września) stałam się dość wredna, niemiła i zlękniona, bo wtedy też zostawiła mnie moja przyjaciółka.
Od kwietnia ją zablokowałam, jednak wczoraj pisała do mojej dziewczyny, że mam oddać jej jakieś zł.
Napisałam do niej, że nie jestem zadowolona, bo odkąd z nią nie piszę, czuję się spokojniej.
Ciągle piszemy, kłócąc się, gdy mówię, co mi zrobiła (np. o tym dotykaniu), wypiera się, że niby się zgadzałam, i że nigdy by tego nie zrobiła, bo ona wie, jak to jest.
Ciągle zrzuca winę na mnie, ciągle mówi, że ja jestem najgorsza.
Czasem już wątpię w to, co wierzę – czy ja sobie to wymyślam?
Czuję, że znowu mną manipuluje.
Mówi, że mam ją przepraszać, mówi, że obie byłyśmy nieletnie, więc to nie jest molestowanie, tłumaczy, że gdybym jej nic nie zrobiła, to nie musiałaby iść do psychologa itp.
Mówiła nie raz, że stawia mnie ponad siebie, ale nigdy tego nie czułam.
Ciągle wypiera, że mnie nie dotykała w ten sposób bez zgody, że nie zrobiłaby tego osobie, którą kocha.
Nie raz, gdy byłam smutna, nie było mojej dziewczyny, to nagle dała mi buziaka albo coś, przytulała mnie, a w innych sytuacjach, gdy byłam na lekcji, po prostu odsuwała moje spodenki, dotykała ręką i pod koszulką.
Pamiętam, że nie raz odsuwałam jej rękę, ale ona mówi, że tak nie było, więc nie wiem już, w co wierzyć.
Nie potrafię przestać z nią pisać, bo wkurza mnie to, że dalej nie wie, że robiła źle.
Wkurza mnie to bardzo, że wczoraj pierwszy raz od roku popłakałam się z jej powodu.
Naprawdę mam dużo do dodania, ale wiem, że to już dużo pisania.
Chciałabym, żeby ktoś ocenił tę sytuację, bo ja sama nie wiem, czy to ja sobie to wymyślam, czy przesadzam – sama już nie wiem.
