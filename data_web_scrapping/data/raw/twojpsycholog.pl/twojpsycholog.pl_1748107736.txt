Przemocowy partner, a ja nie potrafię odejść..
Dzień dobry, Postaram się po krotce opisać mój problem.
Jestem kobietą, panna, lata, obecnie w miesiącu ciąży.
Ojciec dziecka jest w wieku lat, rozwodnik.
Pomimo prawie - letniej znajomości z ojcem dziecka nigdy nie zamieszkałam w jego domu ( natomiast pomieszkiwałam tam kilka dni, tydz czy dwa tyg) Mój partner wkrótce po wiadomości, że zostanie ojcem bardzo się ucieszył i oświadczył się.
Przyjęłam oświadczyny, natomiast z ogromnymi wątpliwościami...
Z tyłu głowy krążyły myśli, że to toksyczny związek.
Ze strony mojego partnera często dochodziło do zdrady emocjonalnej a uważam, że również i fizycznej.
Nie wiem czy partner tak dobrze mną manipuluje czy sama jestem aż tak naiwna (może strach przed samotnoscią, może naiwnosc, że ten kryzys w związku minie i wszystko się wkoncu ułoży ).
Przy partnerze zaczęłam dużo pić alkoholu.
Po części tłumiłam w ten sposób jego zachowania... (partner nie akceptował odmowy, jeśli chodzi o współżycie) Byłam wychowywana w wartościach katolickich i do tej pory wyznawałam dosyć mało popularną w tych czasach zasadę - czystości do ślubu.
Jednakże marzyłam już o założeniu wlasnej rodziny.
Mój partner twierdził, że marzy o tym samym.
Pomimo, że już od początku związku pojawiały się Red flagi to po rozstaniu i tak wracaliśmy do siebie.
Czerwone flagi mam na myśli tu sytuacje, w których partner nawet potrafił podnieść na mnie rękę.
Najczęściej działo się to w kłótniach, ale również, gdy był pod wpływem alkoholu, a ja nie chciałam współżyć.
W święto Wielkiej Nocy poprosiłam go, aby raz jedyny w roku uszanował moją decyzję (byłam wtedy po spowiedzi i po prostu chciałam przystąpić choć ten jeden dzień w roku do komunii) Poprosiłam go o wyrozumiałość tej jednej nocy.
Zachował się w ogóle jakby mnie nie słuchał.
Z tego wszystkiego coraz więcej piłam alkoholu.
Podczas jednej z kłótni, w której oboje mieliśmy sporo wypite, znalazł w mojej torebce GPS, w szarpaninie uderzył mnie główką w twarz i złamał nos.
Złamanie bez przemieszczenia.
Mówił, że nie chcący.
Wybaczyłam a nawet uwierzyłam, w jego historię, że sama sobie to zrobiłam.
Winę za tę sytuację i inne zwalałam na alkohol.
Do momentu, w którym doszło do kłótni bez kropli alkoholu.
Miał zaproszonych gości na grilla.
Poklocilismy się, bo nie chciałam zostać u niego i pomóc mu w przygotowaniach.
W zdenerwowaniu podszedł wtedy i uderzył mnie pięścią w brzuch.
Kazał mi się ogarnąć, bo za chwilę mają być goście.
Gdy przyjechali goście z którymi wcześniej już mieliśmy umówiony wyjazd na wakacje, zadawał mi przy nich pytania (głównie czy nie zrezygnuje) z wyjazdu z których cieszyły się przede wszystkim ich dzieci.
Wtedy własnych jeszcze nie mieliśmy.
Zgodziłam się przy wszystkich że pojadę (pomimo że miałam w głowie tą calą sytuację która miała miejsce chwilę wcześniej) Oczywiście potrafiliśmy też miło spędzać (czas bez kłótni).
Było mnóstwo dobrych chwil, które wspominam dobrze.
Wspólnie pracowaliśmy na działce, wspólnie sprzątaliśmy, wspólne zakupy, wspólny wypoczynek, nawet do kościoła potrafiliśmy razem pójść.
Takich chwil było sporo.
Partner mówił, że wspólne dziecko by wszystko zmieniło na lepsze Zaczął się leczyć na bezplodność (mieliśmy podejrzenia, że nie może mieć dzieci), również i mnie zabierał do kliniki.
Miałam wtedy trudny okres w pracy, on zresztą też, no i chciałam mieć już dziecko (wszyscy na około straszyli, że to ostatni gwizdek) I po krótkim czasie od jego leczenia okazało się, że zaszłam w ciążę.
Bardzo się ucieszył.
W walentynki się oświadczył.
I namawiał do wspólnego zamieszkania, namawia do dzis.
Nie przeprowadziłam się ale spędzałam u niego coraz więcej czasu.
Jednego dnia nie wytrzymałam.
Nakrzyczał na mnie, że zrobiłam mu kanapkę nie z tym co chciał.
Uderzył wtedy piescią w stół i poszedł po tel aby zrobić zdjęcie tej kanapki i wysłać swojemu koledze.
Ale chyba wtedy coś we mnie pękło... na drugi dzień wstał jakby nigdy nic, powiedział abym się nie obrażała.
Ale wracając tego dnia do domu miałam mętlik w głowie.
Strach przed przyszloscią.
Zbliżały się święta Wielkiej Nocy, wybrałam się do spowiedzi i może trochę za namową księdza zerwałam wtedy zaręczyny.
Powodem tej decyzji było też nie unieważnione poprzednie jego malzenstwo.
Nie miałabym o to pretensji, gdyby nie to, że sam od początku znajomości obiecywał mi, że zrobi z tym porządek., ureguluje swoją przeszłość.
Wiedział, że mi na tym zależy.
W tym celu namawiał mnie na dziecko, że łatwiej uzyska stwierdzenie nieważności poprzedniego malzenstwa.
Ale zajściu z ciążę powiedział że jednak zmienił zdanie i tego nie zrobi, mam się z tym pogodzic.
Od tamtej pory prawie się z nim nie widuje.
Ale w dalszym ciągu z nim nie zamieszkałam.
Mam bardzo duży mętlik w głowie.
On cały czas nalega na przeprowadzkę do niego.
Natomiast ja zatrzymałam się u swoich rodziców.
Od kilku miesięcy proponowałam mu wspólna terapię (jeśli mam zamieszkać z nim na stałe) ale on nie chciał nawet o tym słyszeć.
Jedynie napisał (bo kontakt mamy od kilku miesiecy głównie sms-owy), że jeśli z nim zamieszkam i uznam że terapia jest nadal potrzebna to pójdziemy na nią Nie wiem na ile jest w tych słowach prawdy.
Jestem w miesiącu ciąży a nie mam nawet pokoiku dla dziecka.
Po prostu z tyłu głowy mam ciągle te kilka sytuacji, w których przekroczył pewną granicę w kłótni.
A poza tym ciągle podejrzewam, że będzie mnie zdradzał.
On każe mi nie wracać do przeszłości tylko iść do przodu.
Nie rozmyślać o tym co było, tylko skupić się na przyszłości dla dobra dziecka.
Tylko nie umiem o tym nie myśleć...
