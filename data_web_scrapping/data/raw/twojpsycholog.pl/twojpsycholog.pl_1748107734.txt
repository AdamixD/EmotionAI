Zmagania z chorobą, uzależnienie od leczenia i ignorancja bliskich - moja historia Niedawno napisałam zapytanie o chorobę Munchausena.
Jedna z Pań zapytała, co daje mi ból.
Od nastoletnich lat się okaleczałam i po prostu sprawiało mi to przyjemność.
I fizyczną i psychiczną.
Czułam fizyczną ulgę i choć przez chwilę ktoś się mną interesował.
W wieku lat poznałam mężczyznę, który jest teraz moim mężem.
Zaszłam też wtedy w ciążę i przysięgłam wtedy mojemu dziecku, że więcej się nie okaleczę.
Prawie mi się udało, bo przez lat zrobiłam to tylko raz.
Gdy zachorowałam, na początku nikt nie wierzył mi, że naprawdę źle się czuję.
Lekarz wysłał mnie do psychiatry, twierdząc, że mam depresję i załamanie psychiczne, bo zbiegło się to z utratą pracy, chociaż w ogóle mnie to wtedy nie zmartwiło, bo miałam jeszcze jedną pracę.
Nikt mnie nie słuchał, po prostu ładowali we mnie antydepresanty.
Aż pewnego dnia przy zwyczajnej kontroli holterem, bo byłam kilka miesięcy po zabiegu kardiologicznym, po prostu zatrzymało mi się serce.
I wtedy okazało się, że mam ostrą postać boreliozy, która zniszczyła serce i prawie mnie zabiła.
Jeszcze okazało się, że jestem w ciąży.
Przez całą ciążę umierałam ze strachu o życie dziecka i o swoje życie.
Niecały rok później miałam nawrót boreliozy, też mnie nikt nie słuchał.
Zrobiłam badania na własną rękę i oczywiście nawrót.
Wyleczono, ale problemy kardiologiczne się pogłębiły.
Zrobiono mi eksperymentalny zabieg, który tylko pogorszył wszystko jeszcze bardziej.
Nie byłam w stanie funkcjonować, nie miałam siły, serce szalało, wywoływało utraty przytomności, a lekarze mówili, że to przejdzie, bo to etap gojenia.
Trwało to rok.
W międzyczasie umarła moja przyjaciółka poznana w szpitalu z wręcz identyczną historią choroby jak moja.
Byłam przerażona, gdy zaproponowano wstawienie rozrusznika, nawet się nie zawahałam.
Przyniosło to ulgę na chwilę, ale strach o własne zdrowie i życie przerodził się w potrzebę.
Uświadomiłam sobie, że ja nie chcę zostać wyleczona, chcę być leczona, bo tylko wtedy ktoś mnie słucha, poświęca mi uwagę.
Mój mąż nie był przy mnie, nawet gdy wszczepiali mi rozrusznik.
Ograniczał się do podrzucenia mnie kolejny raz do szpitala i na tym zainteresowanie się kończyło.
Zresztą tak jest cały czas.
Mam wrażenie, że jestem mu potrzebna tylko do codziennych obowiązków, żeby miał mniej na głowie i nic więcej.
Rok temu próbowałam popełnić samobójstwo.
Wzięłam ogromną dawkę antydepresantów, ledwo mnie uratowano, spędziłam dni w szpitalu psychiatrycznym.
Nie wstrząsnęło to za bardzo moim mężem.
Raczej cieszył się, że dalej będę użyteczna.
Nikt nie wie o próbie samobójczej, ukryłam to, wstydząc się, a mój mąż też stwierdził, że lepiej to ukryć.
Wołał zamieść wszystko pod dywan, zamiast mi pomóc i mieć gdzieś opinię innych.
Jestem w tym sama, nie potrafię pójść dalej.
Zostałam tylko ja i moje choroby.
Na szczęście mój stan zdrowia znów się zaczął pogarszać, więc przynajmniej czuję spokój.
