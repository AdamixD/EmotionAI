Po latach związku i proszenia o bliskość partnerkę mam już dosyć, już mi się nie chce.
Może ona nigdy mnie nie kochała?
Witam wszystkich, Jestem tutaj dosyć nowy, mam więc nadzieję więc, że piszę w odpowiednim do tego wątku.
Przed ślubem dwa razy się rozchodziliśmy z mojego wyboru, Ona wtedy nie za bardzo radziła sobie z różnymi uczuciami i była dosyć wybuchowa, rzadko adekwatnie do sytuacji - co sama po latach przyznała.
Non stop się kłóciliśmy dosłownie o nic, kłótnie zawsze zaczynała ona.
Jak pisałem wcześniej, kończyło się to tym, że rozeszliśmy się dwa razy, po czym dwa razy ja wracałem do niej, prosząc o to, abyśmy spróbowali raz jeszcze.
Nie jest ta sytuacja jakoś szczególnie znacząca, aczkolwiek wolę nie pomijać za dużo.
Zaczęliśmy się w końcu bardzo dobrze dogadywać i miałem wrażenie, że weszliśmy na jakiś mityczny, wyższy poziom oświecenia i zrozumienia, nasz związek był idealny, dogadywaliśmy się bardzo dobrze i byliśmy ze sobą bardzo szczęśliwi.
Nadal nie mieliśmy dzieci z jej wyboru.
Mama od zawsze powtarzała jej jak była młodsza, że najgorsze co może jej się w życiu przydarzyć to zajście w ciążę i nie skończenie szkoły średniej czy wyższej.
Po latach tak jej zostało i panicznie bała się ciąży i wszystkich jej skutków.
Ja byłem gotowy i chętny na dzieci dużo wcześniej, aczkolwiek wiedziałem jak wygląda sytuacja, więc nie naciskałem jej i cierpliwie czekałem aż będzie gotowa ... co po latach jak zaraz opiszę okazało się błędem.
Wszystko było idealnie przez lata, aczkolwiek po około - latach ( od ślubu ) zauważyłem pewną prawidłowość ... zawsze tylko ja przychodzę i inicjuję jakąkolwiek intymność / sex między nami.
Nie zrozumcie mnie źle ... zawsze jak go inicjowałem ona zawsze była chętna i nigdy nie bolała jej przysłowiowa głowa.
Warto też nadmienić dla pełnej przejrzystości, że nasze libido na pewno różni się poziomami ... ja mógłbym uprawiać z nią sex w zasadzie co drugi dzień.
Jej libido jest oczywiście dużo niższe, jak bardzo do tego zaraz dojdziemy.
Sam sex też raczej głównie skierowany był na nią, zawsze obydwoje rozmawialiśmy ze sobą dużo w trakcie, abyśmy obydwoje wiedzieli co nam się podoba, co nie itp.
I z reguły ona zawsze dochodzi kilka razy, ja raz lub może dwa jak mam lepszy dzień.
Opisuję to raczej, aby przedstawić, że zawsze wszystko robione jest pod nią/dla niej.
Nawet gra wstępna była po to, aby ją nakręcić ... nigdy nie było na odwrót, nigdy ona nie robiła nic, aby mnie nakręcić - bo wiadomo, to jest z automatu.
Dodam, że na początku naszego związku - przed ślubem, wszystko wyglądało zupełnie inaczej.
Zależało jej na tym ,aby mi sprawić przyjemność i to było jasne i klarowne.
Po ślubie wszystko się zmieniło.
Minęło kilka miesięcy i nie zmieniło się nic, mieliśmy kolejną rozmowę, i jej konkluzją było to samo co wcześniej.
Zrobiłem więc test, nie przychodziłem po nic sam przez pół roku – i w trakcie tych miesięcy ona nie przyszła „po nic ani razu i ani razu nie uprawialiśmy sexu.
Mieliśmy kolejną rozmowę, tym razem miałem już nieco pretensji i chciałem jakiś wyjaśnień, co się dzieje, dlaczego ona nie ma żadnych potrzeb naszej bliskości.
Długa rozmowa pełna emocji, obietnica poprawy … i tyle.
Temat tak się powtarzał przez następne lata, w trakcie których robiłem dwa kolejne takie pół roczne testy.
Średni później po pół roku miewaliśmy „poważne rozmowy, na których był płacz, przeprosiny i obietnice poprawy … i na tym się zawsze kończyło.
Ostatnie mniej więcej lata były już bardziej znaczące, bo nie sposób ,abym nie zaczął widzieć jej w innym świetle … ewidentnie ona mnie nie chce, proszę ją o podstawową bliskość między nami, i ona świadomie wybiera „nic nie robić.
Doszło do tego, że prosiłem ją nawet, aby sobie to zapisywała gdzieś w kalendarzu, aby czasem przyszła do mnie, aby ona zainicjowała … tak jakby miała na siłownię iść czy porządki zrobić.
Kłóciło się to trochę ze mną, bo uważam, że nie powinien to być dla niej jakiś smutny/szary obowiązek, ale brakowało mi już koncepcji.
To też nie zadziałało, bo wiadomo, że jak ktoś ma się zmuszać do czegoś to i tak „zapomni albo czasu na to nigdy nie znajdzie.
Sytuacja pogarszała się szczególnie od ostatnich lat, bo proszę ją, błagam aby coś się zmieniło, bo czuję, że we mnie się coś zmienia, że zaczynam widzieć ją w innym świetle, jako poniekąd inną osobę.
Z mojej perspektywy proszę ją i błagam, aby zrobiła cokolwiek, aby ratować nas, bo zaczynamy się sypać … i ( z mojej perspektywy ) ona świadomie wybiera nic nie robić, bo tak mało zależy jej na mnie, na nas.
Nic się za bardzo nie zmieniło, mimo że zacząłem szczególnie prosić i ponaglać i doszliśmy do etapu gdzie mi się już nie chce … nic.
Na tą chwilę nie chcę z nią sexu uprawiać, mam do niej spore uprzedzenia, nie wiem czy ona może ze mną nie jest lub nigdy nie była szczęśliwa, nie wiem czy to w ogóle ma sens.
Ehhh miałem opisać po krótce sytuację a się rozpisałem nieco dłużej ... mimo że i tak jest to mocno skondensowana wersja.
Będę wdzięczny za jakikolwiek feedback ... póki co wszystko widzę ze swojej perspektywy, może czegoś nie widzę nie dostrzegam ...
