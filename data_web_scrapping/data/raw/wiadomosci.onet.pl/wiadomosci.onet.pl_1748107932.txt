Nie zawsze było tak, jak jest teraz.
Kiedy powstało państwo Izrael i został stworzony Mosad, kobiety w służbach pełniły funkcję sekretarek.
Czasem parzyły przysłowiową kawę.
Dopiero potem zaczęły pisać raporty na maszynie, a jeszcze później sprawowały funkcję eskorty dla mężczyzn.
Jak należy to rozumieć?
Mosad musiał wszystkiego nauczyć się na bazie własnego doświadczenia.
Okazało się, że kiedy mężczyźni byli na operacjach, to byli dużo mniej podejrzani, jeśli przychodzili z kobietą.
Kobiety były zatem wysyłane, po pierwsze, aby być swego rodzaju kobiecą eskortą dla mężczyzny, który był obciążony misją.
Potem okazało się, że kobiety rzadziej stawały się obiektami podejrzeń i znacznie łatwiej ich działania uchodziły na sucho.
Początkowo realizowały drugorzędne misje.
Potem służby zaczęły wysyłać je za granicę.
W ten sposób Mosad zaczął odkrywać zalety kobiet i ich przydatność.
I w jaki sposób zostało to wykorzystane?
Pojawiła się misja w Maroku, następnie w Argentynie, by uczestniczyły w schwytaniu Adolfa Eichmanna (niemiecko-austriackiego zbrodniarza wojennego z czasów II wojny światowej skazanego za ludobójstwo – red.).
Wtedy okazało się, że kobiety mają kilka cech, których mężczyźni nie mieli.
Ci potrafią mieć potężne ego, co zaburza logiczne myślenie i mądre postępowanie.
U kobiet tego nie zauważono, a dodatkowo okazało się, że są tak samo odważne, jak mężczyźni, a dodatkowo mają lepszą intuicję i potrafią zachować zimną krew w delikatnych sytuacjach.
Zaczęły stopniowo przyjmować bardzo ważną rolę do tego stopnia, że stały się całkowicie równe mężczyznom.
Jestem skłonny zaryzykować tezę, że miejscem, w którym prawa kobiet odniosły największy sukces, są służby specjalne.
Materiały prasowe Premiera książki Amazonki Mosadu września r.
Getto, amulet i historia jak z filmu Zatem która kobieta wykorzystała dane możliwości i zrobiła największą karierę w Mosadzie?
Nazywa się Aliza Magen-Halevi.
W Izraelu jest bardzo popularna.
Była numerem dwa w Mosadzie przez około dziesięć lat.
Kiedy została mianowana numerem dwa, nikt nie podniósł brwi, mówiąc: Dlaczego?
Dzisiaj proc. nowych rekrutów do Mosadu to kobiety.
Co więcej, proc. dowódców zespołów w najbardziej niebezpiecznych i ryzykownych operacjach to kobiety.
Magen-Halevi pewnie przetarła też ścieżki innym kobietom.
Co jeszcze trzeba mieć w sobie, by znaleźć się w Mosadzie?
Oprócz odwagi i intuicji, w kobietach jest zakorzeniony bardzo czysty i bardzo głęboki patriotyzm.
Traktują go bardzo poważnie, bardziej poważnie niż mężczyźni.
Sami pracownicy izraelskich służb mi to mówili.
Kobiety w Mosadzie pochodzą z całego świata – np. z Urugwaju, RPA, Niemiec, Polski, Australii, czy Francji.
Kiedy z nimi rozmawiałem, zauważyłem również jedną wspólną cechę – chęć przeżycia przygody.
Odwaga i intuicja to jedno, ale błysk w oku to drugie.
Opowiem ci prawdziwą historię o pewnej kobiecie w służbach.
Miała ona wzloty i upadki, ale ostatecznie odniosła wielki sukces w Mosadzie.
Jej stanowisko było bardzo ważne.
Wszystko wskazywało na to, że wkrótce zostanie numerem jeden.
Jak wielkie było zdziwienie, gdy pewnego dnia zrezygnowała z pracy.
Piękna, młoda, uzdolniona kobieta.
Zapytałem ją, dlaczego odeszła.
Przecież wszystko, co najlepsze, czekało właśnie na nią. — Kiedy pracowałam w Mosadzie i obudziłam się pewnego dnia, zobaczyłam w lustrze, że już nie mam tego błysku w oku.
Praca stała się rutyną, a to nie dla mnie — powiedziała.
Wspomniał pan również o Polkach w Mosadzie.
Co o nich wiemy?
Pozwolisz, że opowiem historię, która szczególnie ujmuje.
Zaczyna się w momencie, gdy późniejsza członkini Mosadu miała zaledwie dwa miesiące.
Trafiła do getta z matką, która szybko zrozumiała, że wszyscy trafią do obozów zagłady.
Miała przy sobie malutki amulet, który zawinęła w pieluchy dziecka.
Pewnego dnia poszła pod mur bramy getta i przerzuciła dziecko na zewnątrz.
Tam czekała na nie młoda Polka.
Dziecko zostało zabrane do rodziny, dorastało, nie wiedząc nic o swojej przeszłości.
Tak stała się małą polską dziewczynką.
Po wojnie, również dzięki dawnemu amuletowi, odkryła ją siostra swojej matki.
Wzięła ją do siebie.
Tak poznała, kim była i kim jest.
W końcu cała rodzina siostry matki wyemigrowała do Izraela.
Młoda dziewczyna traktowała Izrael jako raj i chciała coś dla niego zrobić.
Poszła więc do wojska.
Była bardzo aktywna w armii, a później została członkinią Mosadu.
Dziś jest już poza służbą, nadal mieszka w Izraelu, tam wyszła za mąż za lekarza.
Jakiś czas temu, kiedy była jeszcze w Mosadzie, grupa jego członków pojechała do Polski, żeby odwiedzić obóz w Auschwitz i zobaczyć, co się tam działo.
Zanim zespół odwiedził obóz, wszyscy usiedli, tworząc okrąg i szef powiedział: Wiecie co?
Nie znacie się, bo wasze operacje są różne i w różnych miejscach.
Więc może każdy opowie nam kilka słów o swojej przeszłości?.
Kiedy przyszła kolej polskiej dziewczyny, po raz pierwszy w życiu opowiedziała swoją historię, jak została przeszmuglowana z getta i jak wychowała się w dobrej rodzinie.
Kiedy skończyła mówić, podniosła wzrok.
Zobaczyła szefa Mosadu ocierającego łzy z oczu.
On to potwierdził: Popłakałam się, gdy usłyszałem tę historię.
Ona jest wspaniałą kobietą – usłyszałem.
Kiedy samotność staje się codziennością Czy przygotowanie kobiet do służby wygląda podobnie jak w przypadku mężczyzn?
W trakcie szkolenia kobiety nie mają taryfy ulgowej.
Przechodzą ten sam trening fizyczny i psychiczny.
Były szef Mosadu, Yossi Cohen, powiedział mi, że jego najlepszym marzeniem jest, by pewnego dnia na czele służb zobaczyć kobietę.
Jedna z nich powiedziała mi wprost: — Nie mamy takich możliwości fizycznych jak mężczyźni, ale braki te rekompensujemy zdolnościami mentalnymi.
Mam na to przykład.
Obecny szef izraelskiej Komisji Obrony i Spraw Zagranicznych Ram Rami Ben-Barak, były wiceszef Mosadu, opowiedział mi historię o bardzo ryzykownej operacji, w budynku należącym do wroga.
Działo się to w Europie.
Gdy członek Mosadu próbował zrobić coś przy pomocy specjalnego przyrządu, usłyszał kroki na korytarzu.
Była z nim kobieta. — Pociłem się, nie wiedziałem, co robić.
Ona wzięła chusteczkę, otarła mi czoło i powiedziała, bym się uspokoił i nie martwił.
Przekonywała, że uda mi się i zrobię to, co do mnie należało.
Faktycznie misja zakończyła się sukcesem i uciekliśmy – opowiadał uczestnik akcji.
Później właśnie ta kobieta stała za jedną z najważniejszych spraw Mosadu.
Czyli zimna krew przede wszystkim.
Zimna krew, ale i uczciwość wobec służb i prostolinijność.
Stale pracuje się przecież nad czymś, co jest poza prawem.
Trzeba kłamać i robić rzeczy, które są całkowicie wbrew prawu kraju, w którym się przebywa.
To przecież wymaga niezwykłych zdolności, ale także trzeba mieć bardzo silną psychikę.
Tym bardziej że nie wolno ci zapominać, kim jesteś i co robisz na co dzień.
Przez kilka tygodni przebywasz w Paryżu, Londynie czy Wiedniu, pozujesz na ważnego biznesmena lub bizneswoman, zatrzymujesz się w najlepszych hotelach, ubierasz się w najlepsze ubrania, jesz w najlepszych restauracjach.
A jeśli ci się uda, wracasz do domu pełen adrenaliny.
Stajesz przed lustrem i wracasz do rzeczywistości.
Jesteś człowiekiem pochodzącym np. z małego miasteczka w Izraelu.
W ten sposób nie zapomnisz, kim jesteś i jaka jest twoja prawdziwa tożsamość.
Na emeryturze często marzą o pomaganiu innym.
W ten sposób odreagowują także fakt, że przez wiele lat prowadzili co najmniej podwójne życie i nagle wchodzą znów do realnego świata.
Mocna psychika to podstawa.
Przez lata samotność staje się codziennością.
To coś strasznego i trzeba sobie z tym radzić.
I nie ma znaczenia, czy jesteś kobietą, czy mężczyzną.
Wszystkich problem ten dotyka w tym samym zakresie.
Rozmawiałem też z jedną najlepszych agentek, która zmarła kilka miesięcy temu.
Spędziła lat w krajach arabskich pod przybraną tożsamością, mieszkając w arabskich miastach i pracując z Arabami.
Powiedziała mi, że raz na jakiś czas miała ochotę wyjść na ulicę i krzyknąć, że jest Żydówką, że jest Izraelką, bo czuła, że jest zupełnie sama.
Z kolei pewien facet pracował w kraju arabskim i podawał się za Araba.
Od szefa Mosadu otrzymał wiadomość, że jego żona urodziła syna.
Był bardzo szczęśliwy.
Ma dziecko, ma syna.
Chciał się tym z kimś podzielić, ale nie mógł.
Jedynymi ludźmi, z którymi się spotykał, byli jego przyjaciele, czyli ludzie, których szpiegował.
Seks na misjach.
Nikt nie ma prawa wydać takiego rozkazu Kobiety mają chyba nawet trudniej z uwagi na macierzyństwo.
Czy zatem będąc w izraelskich służbach, można prowadzić tak zwane normalne życie i mieć dzieci?
Dawniej mówiono, że nie można.
Dziś jest inaczej.
Kiedyś wiele kobiet nie mogło wstąpić do Mosadu, bo chciały wieść normalne życie rodzinne.
Padały pytania: No dobrze, ale co zrobimy z rodziną?
Co z dziećmi?.
Dzisiaj, kiedy Mosad rekrutuje kobietę, prosi ją, żeby przyszła z mężem.
Pracownicy mówią mężowi: Słuchaj, twoja żona będzie pracować w izraelskiej instytucji obronnej i może być nieobecna w domu na wiele tygodni.
Czy jesteś gotowy zająć się dziećmi w domu, kiedy jej nie będzie?
Jeśli powiesz nie, nie ma umowy.
W większości przypadków mężowie mówią tak.
Mąż nie wie, czym dokładnie się zajmuje, ona też nie może zdradzać, co robiła przez kilka dni lub kilka tygodni nieobecności.
Jak to się ma do owianego aurą tajemniczości wykorzystywania atrakcyjności kobiet do realizacji celów wywiadu?
Po pierwsze, żadna kobieta w służbach nie może być poproszona o wykorzystanie seksu do uzyskania informacji.
Nikt z Mosadu nie ma prawa wydać jej takiego rozkazu.
Zwykle jest tak, że kiedy ona tworzy kontakt z, powiedzmy, wrogim źródłem, i osiąga punkt, w którym relacja zaczyna wykraczać poza pewne ramy, wtedy wyciągamy ją i zastępujemy kimś innym.
Jeśli Mosad potrzebuje jakiejś kobiety, która wejdzie w bardzo intymny kontakt np. z terrorystą, użyłby pracownicy seksualnej, która nie jest członkinią Mosadu, a która to jest po prostu zwerbowana do tej konkretnej operacji.
W jaki sposób Mosad szuka i werbuje ludzi?
Daje np. ogłoszenia w gazecie.
Tak też szuka silnych i zdolnych kobiet.
To nie jest jedyny sposób.
Werbowanie to żmudny i czasochłonny proces.
Mosad dowiaduje się wszystkiego o tobie.
Potem składa kilka raportów, następnie pyta, czy chcesz zapisać się na kurs, którego celem jest praca na rzecz bezpieczeństwa kraju.
W trakcie kursu możesz zostać wyrzucony w każdym momencie, nawet na jego końcu, gdy okaże się, że nie masz odpowiednich cech lub zostanie coś odkryte na twój temat.
Sprawdzanie ludzi to podstawa.
A co z ludźmi z zagranicy?
Trzeba pamiętać, że jest różnica, kiedy mówi się o mężczyznach lub kobietach z Mosadu, lub izraelskich agentach.
Agentem nazwa się kogoś z zagranicy, kto jest zwerbowany przez Mosad i pracuje dla Mossadu, ale nie jest członkiem misji.
Sporo ludzi w Izraelu mówi bardzo dobrze po hebrajsku i w języku jidysz.
W tym przypadku nie możesz jednak pojechać do krajów arabskich i udawać kogoś innego niż się jest.
Ludzie, którzy urodzili się i wychowali poza granicami Izraela, znają języki, mogą udawać Francuzów, Niemców czy Amerykanów.
Szkolenie szkoleniem, ale język, znajomość obyczajów kraju, z którego się pochodzi, to wiedza bezcenna.
Mosad jest jedną z najlepszych agencji wywiadowczych na świecie, ponieważ nie ma wyboru.
To bardzo proste.
